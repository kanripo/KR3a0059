# -*- mode: mandoku-view; -*-
#+TITLE: 西山讀書記
#+DATE: 2015-08-24 22:59:14.503100
#+PROPERTY: ID KR3a0059
#+PROPERTY: BASEEDITION WYG    
#+PROPERTY: JUAN 卷十八
<pb:KR3a0059_WYG_018-1a>¶
欽定四庫全書薈要¶
　西山讀書記卷十八¶
　　　　　　　　　　　　宋　眞德秀　撰¶
　　　敬(上/)¶
書曰若稽古帝堯曰放勲欽明文思安安允恭克讓光¶
被四表格于上下¶
　朱子曰欽恭敬也安安無所勉强之貌言其德性之¶
　美皆出自然而非勉强所謂性之者也允信也克能¶
<pb:KR3a0059_WYG_018-1b>¶
　也常人德非性有物欲害之故有强為恭而不實欲¶
　為讓而不能者惟堯性之是以信恭而能讓也欽明¶
　文思安安本其德性而言也允恭克讓以其行實而¶
　言也至于被四表格上下著見之盛如此也孔子曰¶
　惟天為大惟堯則之故書帝王之德莫盛于堯而其¶
　贊堯之德莫備于此且又首以欽之一字為言此書¶
　中開卷第一義也學者深味而有得焉則一經之全¶
　體不外是矣○愚按堯之德以欽為首而其行以恭¶
<pb:KR3a0059_WYG_018-2a>¶
　為先學者之學聖人此其凖的也¶
曰若稽古帝舜曰重華協于帝濬哲文明温恭允塞𤣥¶
德升聞乃命以位¶
　朱子曰温恭者和粹而恭敬也又益之贊禹曰帝初¶
　于歴山往于田日號泣于旻天于父母負罪引慝祗¶
　載見瞽瞍䕫䕫齋慄瞽亦允若説者謂䕫䕫悚慄之¶
　貌此事親之敬語曰無為而治者其舜也與夫何為¶
　哉恭已正南面而已矣此臨民之敬孟子曰不以舜¶
<pb:KR3a0059_WYG_018-2b>¶
　之所以事堯者事君不敬其君者也此事君之敬合¶
　數章而觀則舜之無不敬也可見矣又按堯舜之於¶
　敬也不特修已而巳其於事亦莫不然二典所記其¶
　命羲和曰欽若昊天敬授人時其分命曰寅賔曰寅¶
　餞曰敬致命鯀以治水曰往欽哉釐降二女亦曰欽¶
　哉此堯之敬見於事者也命禹以慎乃有位命臯陶¶
　以恤刑命契以敷教咨伯以典禮不曰欽則曰敬不¶
　曰敬則曰寅而於其末也復曰咨汝二十二人欽哉¶
<pb:KR3a0059_WYG_018-3a>¶
　惟時亮天功此舜之敬見於事者也内而修一身外¶
　而治萬事一皆以敬為主若乃儆戒無虞㒺失法度¶
　益之所以進戒也無教逸欲有邦兢兢業業一日二¶
　日萬幾達于上下敬哉有土臯陶之所以陳謨也至¶
　於勅天之歌臣以欽哉勉其君君以欽哉儆其臣胥¶
　訓胥告惟敬之一言此所以為萬世帝王之法¶
曰若稽古大禹曰文命敷于四海袛承于帝曰后克艱¶
厥后臣克艱厥臣政乃乂黎民敏德¶
<pb:KR3a0059_WYG_018-3b>¶
　朱子曰史臣言禹既布其文教于四海矣於是陳其¶
　謨以敬承于舜如下文所云也曰以下即禹祗承于¶
　帝之言艱難也禹言君而不敢易其為君之道臣而¶
　不敢易其為臣之職夙夜祗懼各務盡其所當為者¶
　則其政事修治而民亦觀感速化於善矣此禹事君¶
　之敬又禹貢曰祗台德先不距朕行朱子以為禹平¶
　水土定田賦建諸侯治已定功已成矣當此之時惟¶
　敬德以先天下則天下自不能違越我之所行也此¶
<pb:KR3a0059_WYG_018-4a>¶
　禹率民之敬至孟子曰啓賢能敬承繼禹之道啓惟¶
　能敬是以繼禹之業太康失邦其昆弟述禹之戒以¶
　作歌曰為人上者奈何不敬太康惟不敬是以墜禹¶
　之緒¶
詩商頌湯降不遲聖敬日躋昭格遲遲上帝是祗¶
　毛氏曰躋升也○朱子曰湯之生也應期而降適當¶
　其時其聖敬又日躋升以至昭假於天遲遲久也言¶
　其純亦不已也○又湯誥曰兹朕未知獲戾于上下¶
<pb:KR3a0059_WYG_018-4b>¶
　慄慄危懼若将隕于深淵玩此數言則聖敬日躋之¶
　實可見矣朱子曰成湯工夫全在敬字上¶
詩文王之四章曰穆穆文王於緝熙敬止¶
　王氏曰穆穆敬也朱子曰緝繼續也熙光明也亦不¶
　已之意○又大明曰維此文王小心翼翼思齊曰雝¶
　雝在宫肅肅在廟皆足以見緝熙敬止之氣象¶
書武王以箕子歸作洪範次二曰敬用五事一曰貌二¶
曰言三曰視四曰聴五曰思貌曰恭言曰從視曰明聴¶
<pb:KR3a0059_WYG_018-5a>¶
曰聰思曰睿恭作肅從作乂明作哲聰作謀睿作聖¶
　孔氏曰五事在身用之必敬乃善○愚按貌言視聴¶
　思各有攸主而總以敬之一言何哉蓋敬者五事之¶
　主也敬不存於中則形於貌者必輕且慢無由而能¶
　恭發於言者必易以肆無由而能從視聴蔽於物何¶
　由而明且聰思睿汨於多端何由而通於微故敬則¶
　五事皆得不敬則五事皆失程子曰聰明睿智皆由¶
　此出信哉○又按三代聖王以敬為修身立政之本¶
<pb:KR3a0059_WYG_018-5b>¶
　故伊尹告太甲曰嗣王祗厥身念哉又曰欽厥止率¶
　乃祖攸行周公之戒成王一則曰嚴恭寅畏天命自¶
　度二則曰治民祗懼不敢荒寧三則曰克自抑畏四¶
　則曰皇自敬德而召公之誥一則曰嗚呼奈何弗敬¶
　二則曰王其疾敬德三則曰王敬作所不可不敬德¶
　四則曰惟不敬厥德乃早墜厥命伊周召公皆古聖¶
　賢而所以啓廸其君者如出一口又考之書昏迷不¶
　恭侮慢自賢禹之所以征有苖也威侮五行怠棄三¶
<pb:KR3a0059_WYG_018-6a>¶
　正啓之所以伐有扈也狎侮五常荒怠弗敬謂已有¶
　天命謂敬不足行武王之所以誅獨夫受也盖敬則¶
　為堯舜為禹湯為文武不敬則為有苖為有扈為獨¶
　夫受聖狂之所以分治亂之所由判未有不出乎此¶
　者¶
洛誥公功肅将祗歡¶
　此成王留周公之詞其下文曰公無困哉我惟無斁¶
　其康事舊説謂周公之功至大而能肅以自将故天¶
<pb:KR3a0059_WYG_018-6b>¶
　下之人敬而樂之也愚按本文無天下意盖言公之¶
　功如此而以肅自将以敬自樂肅將者嚴毅之容著¶
　於外祗歡者和樂之意發於中聖人盛德之氣象可¶
　以想見也又按康誥諸書皆周公作其戒康叔曰痌¶
　瘝乃身敬哉其稱微子曰恪慎曰肅恭其告召公曰¶
　克敬告殷多士亦曰克敬聖人之修身教人無二道¶
　也¶
論語恭而安¶
<pb:KR3a0059_WYG_018-7a>¶
　此門人形容夫子之辭全文見氣象篇○程子曰衆¶
　人安則不恭恭則不安横渠嘗言吾十五年學个恭¶
　而安不成明道曰可知是學不成有多少病在謝氏¶
　曰凡恭謹必勉强不安肆安肆必放縱不恭恭如勿¶
　忘安如勿助長正當勿忘勿助長之間子細體認取¶
　或問持敬覺不甚安朱子曰初學如何便得安除是¶
　孔子方恭而安初要持敬也須勉强但覺見有些子¶
　放去便收歛提掇起敬便在這裏常常相接久後自¶
<pb:KR3a0059_WYG_018-7b>¶
　熟○以上敘堯舜禹湯文武周公孔子之敬○朱子¶
　曰聖人相傳只一敬字堯曰欽明舜曰温恭湯曰日¶
　躋又嘗歎敬字工夫之妙聖學之所以成始而成終¶
　者皆在此感興詩云放勲始欽明南面亦恭已大哉¶
　精一傳萬世立人紀猗歟嘆日躋穆穆歌敬止戒獒¶
　光武烈待旦起周禮恭惟千載心秋月照寒水魯叟¶
　何常師刪述存聖軌又按孔子之告顔淵以非禮勿¶
　視聴言動而囘也請事斯語焉此敬也曾子戰戰兢¶
<pb:KR3a0059_WYG_018-8a>¶
　兢臨深履薄以終其身亦敬也後之學者欲遡聖學¶
　之淵源者其必自曾顔始¶
春秋傳臼季曰敬者德之聚也能敬必有德¶
　愚按詩書言敬之外惟此為最的且又在洙泗之前¶
　故記於此全文已見夫婦篇¶
子路問君子子曰修己以敬曰如斯而已乎曰修己以¶
安人曰如斯而已乎曰修己以安百姓修己以安百姓¶
堯舜其猶病諸¶
<pb:KR3a0059_WYG_018-8b>¶
　朱子曰修己以敬夫子之言至矣盡矣而子路少之¶
　故再以其充積之盛自然及物者告之無他道也程¶
　子曰君子修己以敬篤恭而天下平唯上下一於恭¶
　敬則天地自位萬物自育氣無不和而四靈畢至矣¶
　此體信達順之道聰明睿智者由是出以事天饗帝¶
　致堂胡氏曰可願莫如善敬立則百善從宜逺莫如¶
　邪敬立則百邪息故敬也者存心之要法檢身之切¶
　務也欲持敬者奈何曰程子有言主一之謂敬無適¶
<pb:KR3a0059_WYG_018-9a>¶
　之謂一如執大圭如奉槃水如震霆之在上也淵谷¶
　之在下也師保之在前也鬼神之在左右也是則持¶
　敬之道○問聰明睿智皆由此出莫是自敬出否朱¶
　子曰心常恭敬則常光明○問程子云云曰敬則自¶
　是聰明人之所以不聰不明者止緣身心惰慢便昏¶
　塞了敬則虚静自然通達因問周子云静虚則明明¶
　則通是此意否曰意亦相似○又問云云曰聰明睿¶
　智如何不由敬出且以一國之君觀之此心才不專¶
<pb:KR3a0059_WYG_018-9b>¶
　静則姦聲佞辭雜進而不察何以為聰冶容亂色交¶
　蔽而不辨何以為明睿智皆出於心心既無主則應¶
　事接物何由思慮得宜所以此心常要肅然虚明然¶
　後物不能惑○南軒張氏曰修己之道不越乎敬而¶
　已敬之道盡則所為修己者亦無不盡而所以安人¶
　安百姓者皆在其中矣蓋一於篤敬則推之家以及¶
　於天下者皆是理也及其至也天地位焉萬物育焉¶
　兆民雖衆其有不得其所安者乎是則修己以敬一¶
<pb:KR3a0059_WYG_018-10a>¶
　語理無不盡者¶
孝經子曰禮者敬而已矣敬其父則子説敬其君則臣¶
説敬一人而千萬人説所敬者寡而説者衆此之謂要¶
道¶
　愚按禮之節文三千三百可謂繁矣而為之本者敬¶
　而已矣茍無其本則儀章度數豈能以自行哉敬非¶
　求人之説而其效有所必至用力約而為功博故曰¶
　要道○孔門言敬惟此二章獨言餘皆兼言各見後¶
<pb:KR3a0059_WYG_018-10b>¶
樊遲問仁子曰居處恭執事敬與人忠雖之夷狄不可¶
棄也¶
　朱子曰恭主容敬主事恭見於外敬主乎中之夷狄¶
　不可棄勉其固守而勿失也○程子曰此是徹上徹¶
　下語聖人元無二語充之則睟面盎背推而逹之則¶
　篤恭而天下平矣○問暢論敬曰正其衣冠端坐儼¶
　然自有一般氣象某嘗以其説行之果如其説此是¶
　敬否謝氏曰不如就事上尋便分明事思敬居處恭¶
<pb:KR3a0059_WYG_018-11a>¶
　執事敬若只静坐時有之却只是坐如尸也¶
子夏曰君子敬而無失與人恭而有禮四海之内皆兄¶
弟也君子何患乎無兄弟也¶
　上文司馬牛憂曰人皆有兄弟我獨亡子夏曰商聞¶
　之矣死生有命富貴在天云云朱子曰既安於命又¶
　當修其在已者故又言苟能持已以敬而不間斷接¶
　人以恭而有節文則天下之人皆愛敬之如兄弟矣¶
　程氏曰敬是持已恭是接人與人恭而有禮言接人¶
<pb:KR3a0059_WYG_018-11b>¶
　當如此也近世淺薄以相歡狎為相與以無圭角為¶
　相親愛如此者安能乆須是恭敬君臣朋友皆當以¶
　禮為主也○以上兼言恭敬○按朱子曰敬者恭之¶
　主於中者也恭者敬之發於外者也自學者言則恭¶
　不如敬之力自成德言則敬不若恭之安○因言恭¶
　敬二字如忠信或云敬主於中恭發於外先生曰凡¶
　言發於外比似主於中者較大蓋必充積盛滿而後¶
　發於外然主於中者却是本不可不知○敬字硬恭¶
<pb:KR3a0059_WYG_018-12a>¶
　字軟愚謂敬字有堅强意恭字有柔巽意¶
禮緇衣心莊則體舒心肅則容敬¶
　東萊吕氏曰敬之一字固難形容古人所謂云云此¶
　兩語當深體也○愚按經傳之言荘多矣曰臨之以¶
　荘曰荘以蒞之曰色容莊似皆主容貌而言獨此曰¶
　心莊蓋未有無諸中而形諸外者以此語推之則所¶
　謂臨之以莊荘以蒞之皆兼内外而言非獨色莊而¶
　已也肅與莊何别曰莊謂嚴而重肅謂静而恭氣象¶
<pb:KR3a0059_WYG_018-12b>¶
　固不同也心嚴重則體安舒心輕肆則體躁擾以身¶
　騐之斯可見矣¶
禮表記君子荘敬日彊安肆日偷君子不以一日使其¶
躬儳焉如不終日¶
　鄭氏曰儳焉可輕賤貌○伊川先生最愛此語蓋常¶
　人之情纔放肆則日就曠蕩纔檢束則日就規矩或¶
　問人之燕居形體怠惰心不慢焉否程子曰安有箕¶
　倨而心不慢者○以上兼言莊敬¶
<pb:KR3a0059_WYG_018-13a>¶
易坤六二文言君子敬以直内義以方外敬義立而德¶
不孤¶
　程子曰君子主敬以直其内守義以方其外敬立而¶
　内直義形而外方義形於外非在外也○又曰切要¶
　之道無如敬以直内○忠信進德修辭立誠乾道也¶
　敬以直内義以方外坤道也○問人有專務敬以直¶
　内不務方外如何曰有諸中必形於外惟恐不直内¶
　内直則外必方○操則存舎則亡操之之道敬以直¶
<pb:KR3a0059_WYG_018-13b>¶
　内也尹彦明嘗言先生敎人只是專令敬以直内若¶
　用此理則百事不敢輕為不敢妄作不愧屋漏矣習¶
　之既久自然有得○君子敬以直内微生髙所枉者¶
　小而害者大○李籲問每嘗遇事即能知操存之意¶
　無事時如何存養得熟曰古之人耳之於樂目之於¶
　禮左右起居盤盂几杖有銘有戒動息皆有所養今¶
　皆廢此獨有理義之養心耳但存此涵養意久則自¶
　熟矣敬以直内是涵養意○以敬直内則不直矣必¶
<pb:KR3a0059_WYG_018-14a>¶
　有事焉而勿正則直矣○釋氏之學敬以直内則有¶
　之義以方外則未之有也又曰持固為禪學他有个¶
　覺之理可以敬以直内矣然無義以方外其直内者¶
　要之其本亦不是○敬以直内義以方外合内外之¶
　道○敬義夾持直上達天德自此○問必有事焉當¶
　用敬否程子曰敬是涵養一事必有事焉須用集義¶
　若但知有敬不知集義却是都無事也○又問義莫¶
　是中理否曰中理在事義在心○問敬義何别曰敬¶
<pb:KR3a0059_WYG_018-14b>¶
　只是持已之道義便有是有非順理而行是為義也¶
　且如欲為孝不成只守着一孝字須知所以為孝之¶
　道所以侍奉當何如溫凊當何如然後能盡孝道○¶
　敬以直内有主於内則虚自然無非僻之侵○朱子¶
　曰敬有死底敬有活底敬只守主一之敬若遇事不¶
　濟之以義辨其是非則不活若熟後敬便有義義便¶
　有敬静以察其敬與否動以察其義與否敬義夾持¶
　循環無端則内外透徹○涵養須用敬處事須是集¶
<pb:KR3a0059_WYG_018-15a>¶
　義○敬是立己之本義是處事截然方正各得其宜¶
　○問敬義夾持之意曰最下得此兩字好敬主乎中¶
　義防於外二者相夾持要放下霎時不得只得直上¶
　去故便逹天德又曰表裏夾持更無東西走作去處¶
　上面只有个天德又曰敬義内外交相養夾定在這¶
　裏莫教一箇有些去失如此則下不染於物欲只得¶
　上達天德又曰夾持者内外並進之謂直上者進進¶
　不已之謂○敬以直内是持守工夫義以方外是講¶
<pb:KR3a0059_WYG_018-15b>¶
　學工夫○敬義非兩截事○釋氏只要空聖人只要¶
　實釋氏所謂敬以直内只是空豁豁地更無一物却¶
　不㑹方外聖人所謂敬以直内則湛然虚明萬理具¶
　足○敬以直内是要無些偏邪○敬義云云此在坤¶
　六二爻論六二之德聖人本意謂人占得此爻若直¶
　方大則不習无不利夫子從而發明以敬解直義解¶
　方又須敬義皆立然後德不孤将不孤解大字然敬¶
　無義不得義無敬亦不得只一件便是孤若是敬義¶
<pb:KR3a0059_WYG_018-16a>¶
　立施之事君則忠事親則孝交朋則信皆不待習而¶
　无不利也○問云云曰敬以直内是無纎毫私意胷¶
　中洞然徹上徹下表裏如一義以方外是見得是處¶
　决定恁地不是處决定不恁地截然方正此須實做¶
　工夫始得若只恁説過依舊不濟事若實是做工夫¶
　只此八箇字一生用之不窮○朱子於書之堂左曰¶
　敬右曰義蓋嘗讀易而得其兩言曰敬以直内義以¶
　方外以為為學之要無以易此而未知所以用力之¶
<pb:KR3a0059_WYG_018-16b>¶
　方也及讀中庸見其所論修道之謂而必以戒慎恐¶
　懼為始然後得夫持敬之本又讀大學見其所論明¶
　德之序必以格物致知為先然後得夫所以明義之¶
　端既而觀夫二者之功一動一静交相為用又有合¶
　乎周子太極之論然後又知天下之理幽明鉅細逺¶
　近淺深無不貫于二者樂而玩之固将終吾身而不¶
　厭又何暇夫外慕哉因以名吾二齋云○問養氣章¶
　孟子所謂有事者集義而已至於程子之論則每以¶
<pb:KR3a0059_WYG_018-17a>¶
　有事於敬為言何哉曰孟子之學以義為養氣之本¶
　程子之學以敬為入德之門此其言之所以異也然¶
　義非敬則不能以自集故孟子雖言集義而必先之¶
　以持志敬非義不能以自存故程子雖言持敬而於¶
　其門人有事於敬之問未嘗不以集義為言也¶
丹書曰敬勝怠者吉怠勝敬者滅義勝欲者從欲勝義¶
者凶凡事不强則枉不敬則不正枉者滅廢敬者萬世¶
　大戴禮武王踐阼三日召師尚父而問焉曰黄帝顓¶
<pb:KR3a0059_WYG_018-17b>¶
　帝之道存乎師尚父曰在丹書王欲聞之則齋矣齋¶
　三日王端冕師尚父亦端冕奉書而入負屏而立王¶
　下堂南面而立師尚父曰先王之道不北面王行西¶
　折而南東面而立師尚父西面道書之言云云王聞¶
　書之言惕若恐懼而為戒書於席之四端為銘焉於¶
　几於鑑於盥槃於楹於杖於帶於履屨於觴豆於户¶
　牖於劒弓矛為銘焉席前左端之銘曰安樂必敬前¶
　右端之銘曰無行可悔○問丹書朱子曰敬便堅立¶
<pb:KR3a0059_WYG_018-18a>¶
　怠便放倒以理從事是義不以理從事是欲這敬義¶
　是體用與坤卦説同○以上兼言敬義¶
仲弓問子桑伯子子曰可也簡仲弓曰居敬而行簡以¶
臨其民不亦可乎居簡而行簡無乃太簡乎子曰雍之¶
言然¶
　朱子曰言自處以敬則中有主而自治嚴如是而行¶
　簡以臨民則事不煩而民不擾所以為可若先自處¶
　以簡則中無主而自治䟱矣而所行又簡豈不失之¶
<pb:KR3a0059_WYG_018-18b>¶
　太簡而無法度之可守乎家語記伯子不衣冠而處¶
　夫子譏其欲同人道於牛馬然則伯子蓋太簡者而¶
　仲弓疑夫子之過許與○程子曰子桑伯子之簡雖¶
　可取而未盡善故夫子云可也仲弓因言内主於敬¶
　而簡則為要直内存乎簡而簡則為䟱畧可謂得其¶
　旨矣又曰居敬則心中無物故所行自簡居簡則先¶
　有心於簡而多一簡字矣故曰太簡○或問居敬居¶
　簡之不同何也曰持身以敬則心不放逸而義理著¶
<pb:KR3a0059_WYG_018-19a>¶
　明故其所以見於事者自然操得其要而無煩擾之¶
　患若所以處身者既務於簡而所以行之者又一切¶
　以簡為事則是義理凖則既不素明於内而紀綱法¶
　度又無所持循於外太簡之弊將有不可勝言者矣¶
　南軒張氏曰主一之謂敬敬則專而不雜序而不亂¶
　常而不迫其行自然簡也若夫居簡則是以簡之一¶
　字横在胷中反害於敬而失行簡之本矣○敬簡堂¶
　記曰心宰萬物而敬者又心之道所以生也生則萬¶
<pb:KR3a0059_WYG_018-19b>¶
　理森然而萬事之綱總攝於此凡至乎吾前者吾則¶
　因其然而酧酢之故動雖微而吾固經緯乎吉之先¶
　事雖大而吾處之若起居飲食之常雖雜然並陳而¶
　釐分縷析條理不紊無他其綱既立如鑑之形物各¶
　止其分而不與之俱往也此所謂敬而行簡者與○¶
　此章兼言敬簡¶
仲弓問仁子曰出門如見大賔使民如承大祭已所不¶
欲勿施於人在邦無怨在家無怨仲弓曰雍雖不敏請¶
<pb:KR3a0059_WYG_018-20a>¶
事斯語矣¶
　朱子曰敬以持已恕以及物則私意無所容而心德¶
　全矣詳見言仁篇○程子曰孔子言仁只説出門如¶
　見大賔使民如承大祭看其氣象便須心廣體胖動¶
　容周旋中禮唯慎獨便是守之之法或問出門使民¶
　之時如此可也未出門使民之時如之何曰此儼若¶
　思時也有諸中而後見於外觀其出門使民之時其¶
　敬如此則前乎此者敬可知矣非因出門使民然後¶
<pb:KR3a0059_WYG_018-20b>¶
　有此敬也○集義伊川曰大賔大祭只是敬也才不¶
　敬便私慾萬端害於仁矣㳺氏曰出門如見大賔則¶
　無時而不敬使民如承大祭則無事而不敬○朱子¶
　敬恕齋銘曰出門如賔承事如祭以是存心其敢失¶
　墜已所不欲勿施於人以是行之與物為春胡世之¶
　人恣已窮物惟我所便謂彼奚䘏孰能反是斂焉厥¶
　躬于羮于牆仲尼子弓内順於家外同於邦無小無¶
　大㒺時怨恫為仁之功曰此其極敬哉恕哉永永無¶
<pb:KR3a0059_WYG_018-21a>¶
　斁○南軒曰出門云云盖平日之涵養一於敬故其¶
　出門使民之際皆是心也已所云云恕者為仁之方¶
　也凡人有欲而不得則怨若夫平易公正欲不存焉¶
　則已無所怨於人和平之效人亦何所怨於已哉故¶
　曰云云○按無怨之義二先生所指不同朱説前見¶
　南軒謂人已俱無所怨其味尤長此章兼言敬恕○¶
　孔門論敬具前數條外其他所論如道千乗之國必¶
　曰敬事而信為禮不敬則與臨喪不哀並言之稱子¶
<pb:KR3a0059_WYG_018-21b>¶
　産曰其行已也恭其事上也敬稱晏平仲曰善與人¶
　交久而敬之行必曰篤敬事必曰思敬至若不言敬¶
　而實主於敬者又不與焉故朱子曰敬乃聖門之綱¶
　領詎不信矣¶
詩思齋之三章曰雝雝在宫肅肅在廟不顯亦臨無射¶
亦保¶
　此美文王之詞○歐陽氏曰不以人所不見而怠常¶
　端莊若有所臨○朱子曰不顯幽隠之處也雖居幽¶
<pb:KR3a0059_WYG_018-22a>¶
　隱亦若有臨之者雖無厭射亦常有所守焉言其純¶
　亦不已如是○愚按臨如上帝臨女之臨無射非謂¶
　人厭射之也盖在已雖無厭倦之意而兢兢保守惟¶
　恐其或至於厭倦也¶
抑之七章曰視爾友君子輯柔爾顔不遐有愆相在爾¶
室尚不愧于屋漏無曰不顯莫予云覯神之格思不可¶
度思矧可射思¶
　此衛武公自警之詞○朱子曰屋漏室西北隅也言¶
<pb:KR3a0059_WYG_018-22b>¶
　視爾友敬君子之時和柔爾之顔色其戒懼之意常¶
　若自省曰豈不至於有過乎蓋常人之情其修於顯¶
　者無不如此然視爾獨居於室之時亦當庻幾不愧¶
　於屋漏然後可爾無曰此非顯明之處而莫予見也¶
　當知鬼神之妙無物不體其至於是有不可得而測¶
　者不顯亦臨猶懼有失况可厭射而不敬乎此言不¶
　但修之于外又當戒慎恐懼乎其所不睹不聞也子¶
　思子曰君子不動而敬不言而信又曰夫微之顯誠¶
<pb:KR3a0059_WYG_018-23a>¶
　之不可揜如此夫此正心誠意之極功而武公及之¶
　則亦聖賢之徒矣○楚語左史倚相曰昔衛武公年¶
　數九十五矣猶箴儆於國曰自卿以下至於師長士¶
　茍在朝者無謂我老髦而舎我必恭恪於朝夕以交¶
　戒我在輿有旅賁之臣位宁有官師之典倚几有誦¶
　訓之諫居寢有&KR0591;御之箴臨事有瞽史之道宴居有¶
　師之誦史不失書矇不失誦以訓御之於是作懿戒¶
　以自警及其没也謂之睿聖武公韋昭曰懿讀為抑¶
<pb:KR3a0059_WYG_018-23b>¶
　即此篇也董氏曰侯芭言武公行年九十有五猶使¶
　人日誦是詩而不離於其側然則序説為刺厲王者¶
　誤矣¶
中庸道也者不可須臾離也可離非道也是故君子戒¶
慎乎其所不睹恐懼乎其所不聞¶
　朱子曰道者日用事物當行之理皆性之德而具於¶
　心無物不有無時不然所以不可須臾離也若其可¶
　離則為外物而非道矣是以君子之心常存敬畏雖¶
<pb:KR3a0059_WYG_018-24a>¶
　不見聞亦不敢忽所以存天理之本然而不使離於¶
　須臾之頃也¶
莫見乎隱莫顯乎微故君子慎其獨也¶
　隱暗處也微細事也獨者人所不知而已所獨知之¶
　地也言幽暗之中細微之事跡雖未形而幾則已動¶
　人雖不知而已獨知之則是天下之事無有著見明¶
　顯而過於此者是以君子既常戒懼而於此尤加謹¶
　焉所以遏人欲於将萌而不使其潛滋暗長於隱微¶
<pb:KR3a0059_WYG_018-24b>¶
　之中以至離道之遠也○或問既曰道也者云云又¶
　曰莫見乎隱云云何也曰此因論率性之道以明由¶
　敎而入者其始當如此也盖兩事也其先言道不可¶
　離而君子必戒慎恐懼其所不睹不聞者所以言道¶
　之無所不在無時不然學者當無須臾毫忽之不謹¶
　而周防之以全其本然之體也又言莫見乎隱莫顯¶
　乎微而君子必謹其獨者所以言隠微之間人所不¶
　見而已獨知之則其事之纎悉無不顯著又有甚於¶
<pb:KR3a0059_WYG_018-25a>¶
　他人之知者學者尤當隨其念之方萌而致察焉以¶
　謹其善惡之幾也盖所謂道者率性而已性無不有¶
　故道無不在大而父子君臣小而動静食息不假人¶
　力之為而莫不各有當然不易之理所謂道也是乃¶
　天下人物之所共由充塞天地貫徹古今而取諸至¶
　近則常不外乎吾之一心循之則治失之則亂盖無¶
　須臾之頃可得而暫離也若其可以暫合暫離而於¶
　事無所損益則是人力私智之所為者而非率性之¶
<pb:KR3a0059_WYG_018-25b>¶
　謂矣聖人之所修以為教者因其不可離者而品節¶
　之也君子之所由以為學者因其不可離者而持守¶
　之也是以日用之間須臾之頃持守工夫一有不至¶
　則所謂不可離者雖未嘗不在我而人欲間之則亦¶
　判然二物而不相管矣是則雖曰有人之形而其違¶
　禽獸也何逺哉是以君子戒慎乎其目之所不及見¶
　恐懼乎其耳之所不及聞瞭然心目之間常若見其¶
　不可離者而不敢有須臾之間以流於人欲之私而¶
<pb:KR3a0059_WYG_018-26a>¶
　陷於禽獸之域若書之言防怨而曰不見是圖禮之¶
　言事親而曰聽於無聲視於無形盖不待其徵於色¶
　發於聲然後有以用其力也夫既已如此矣則又以¶
　謂道固無所不在無時不然而幽隠之間細微之事¶
　乃他人之所不見不聞而已之所獨見獨聞是皆常¶
　情所忽以為可以欺天㒺人而不必謹者而不知吾¶
　心之靈皎如日月既已知之則其毫髪之間無所潛¶
　遁又有甚於他人之知矣又况既有是心伏藏之久¶
<pb:KR3a0059_WYG_018-26b>¶
　則其見於聲音容貌之間發於行事施為之實必有¶
　暴著而不可揜者又何止於念慮之差而已也是以¶
　君子既戒懼乎耳目之所不及則此心常明不為物¶
　蔽而於此尤不敢不致其謹焉必使其幾微之際無¶
　一毫人欲之萌而純乎義理之發則下學之功盡善¶
　全美而無須臾之間矣二者相須皆反躬為已遏人¶
　欲存天理之實事盖體道之功莫有先於此者亦莫¶
　有切於此者故子思子首以為言以見君子之學必¶
<pb:KR3a0059_WYG_018-27a>¶
　由此而入也曰諸家之説皆以戒慎恐懼即為慎獨¶
　之意子乃分之以為兩事無乃破碎支離之甚邪曰¶
　既言道不可離則是無適而不在矣而又言莫見乎¶
　隱莫顯乎微則是切要之處尤在於隠微也既言戒¶
　慎不睹恐懼不聞則是無處而不慎矣又言慎獨則¶
　是其所慎者尤在於獨也是固不容於不異矣若其¶
　同為一事則其為言又何必若是之重復邪且此書¶
　卒章潜雖伏矣不愧屋漏亦兩言之正與此相首尾¶
<pb:KR3a0059_WYG_018-27b>¶
　而程子有不愧屋漏與慎獨是持養氣象之言其於¶
　二者之間特加與字是固已分為兩事當時聴者有¶
　未察耳曰子又安知不睹不聞之不為獨乎曰其所¶
　不睹不聞者已之所不睹不聞也獨者人之所不睹¶
　不聞也如曰是兩條者皆為慎獨之意則是持守之¶
　功無所施於平常之地而專在幽隠之間也其繁複¶
　偏滯亦甚矣○戒慎不睹恐懼不聞即是道不可離¶
　處○所不聞不見非是合眼揜耳便是喜怒哀樂未¶
<pb:KR3a0059_WYG_018-28a>¶
　發時凡事皆未萌芽自家便先恁地戒慎恐懼常要¶
　提起此心使在這裏便是防於未然不見是圖底意¶
　思○戒慎恐懼不須説得太重只是常常提撕認得¶
　那箇物事常常存得不失了今人只見他説得此四¶
　箇字重便作臨事驚恐㸔如臨深淵如履薄氷曾子¶
　也只是順這道理常常恁地把捉去○若不用戒慎¶
　恐懼而此理常流通者惟天地與聖人耳聖人不勉¶
　而中不思而得從容中道亦只是此心常存理常明¶
<pb:KR3a0059_WYG_018-28b>¶
　故能如此嘗謂人無有極則處便是堯舜周孔不成¶
　説我是從容中道不要戒慎恐懼他那工夫亦自未¶
　嘗得息○戒慎恐懼所以養其未發只聳然提起在¶
　這裏或問恐懼是已思否曰思又别思是思索了或¶
　問即是持敬否曰亦是○問伊川鬼神憑依語言為¶
　莫見乎隱莫顯乎微如何曰隱微之事在人心不可¶
　得而知却被他説出來豈非莫見乎隱莫顯乎微盖¶
　鬼神只是氣心中實有是事則感於氣者自然發見¶
<pb:KR3a0059_WYG_018-29a>¶
　昭著如此○黄灝云戒懼是純體做工夫慎獨是又¶
　於其中緊切處加工夫猶一經一緯而成帛先生以¶
　為然○問能存天理了則下面謹獨似多了一截先¶
　先曰雖是存得天理臨發時也須㸃檢這便是宻處¶
　若只説存天理更不慎獨却是只用致中不用致和¶
　也○又問致中是未動之前然謂之戒懼却是已動¶
　先生曰公莫㸔得太重伊川所謂道箇敬字也不大¶
　段用得力孟子曰操則存操亦不是着力把持只是¶
<pb:KR3a0059_WYG_018-29b>¶
　操一操便在這裏○戒慎恐懼是事之未形處慎獨¶
　是幾之將然處○方不睹不聞之時不惟人所不知¶
　自家亦未有所知若所謂獨即人所不知而已所獨¶
　知極是要戒懼自來人説不睹不聞與慎獨只是一¶
　意無分别便不是○戒謹不睹恐懼不聞非謂於睹¶
　聞之時不戒懼也言雖不睹不聞之際亦致其謹則¶
　睹聞之際其謹可知此乃統同説承上道不可須臾¶
　離則是無時不戒懼也然下文慎獨既專就已發上¶
<pb:KR3a0059_WYG_018-30a>¶
　説則此段正是未發時工夫只得説不睹不聞也莫¶
　見乎隱莫顯乎微故君子必慎其獨上既統同説了¶
　此又就中有一念萌動處雖至隱微人所不知而已¶
　所獨知尤當致謹如一片止水中間忽有一㸃動處¶
　此最緊要着工夫處先就睹聞處做了然後却就不¶
　睹不聞處用工方能細宻今人於睹聞處原不曾有¶
　工夫却便去不睹不聞處做可知是不成○按此當¶
　與性道敎中和二章通觀¶
<pb:KR3a0059_WYG_018-30b>¶
詩曰衣錦尚絅惡其文之著也故君子之道闇然而日¶
章小人之道的然而日亡君子之道淡而不厭簡而文¶
温而理知逺之近知風之自知微之顯可與入德矣¶
　朱子曰此以下學立心之始言之而下文又推之以¶
　至其極也詩國風衛碩人鄭之丰皆作衣錦褧衣褧¶
　絅同襌衣也尚加也古之學者為已故其立心如此¶
　尚絅故闇然衣錦故有日章之實淡簡温絅之襲於¶
　外也不厭而文且理焉錦之羙在中也小人反是則¶
<pb:KR3a0059_WYG_018-31a>¶
　無實以繼之是以的然而日亡也逺之近見於彼者¶
　由於此也風之自著乎外者本乎内也微之顯有諸¶
　内者形諸外也有為已之心而又知此三者則知所謹¶
　而可入德矣故下文引詩言謹獨之事¶
詩云潛雖伏矣亦孔之昭故君子内省不疚無惡於志¶
君子之所不可及者其惟人之所不見乎¶
　詩小雅正月之篇承上文言莫見乎隱莫顯乎微也¶
　疚病也無惡於志猶言無愧於心此君子謹獨之事¶
<pb:KR3a0059_WYG_018-31b>¶
　也¶
詩云相在爾室尚不愧於屋漏故君子不動而敬不言¶
而信¶
　詩大雅抑之篇相視也屋漏室西北隅也承上文又¶
　言君子之戒謹恐懼無時不然不待言動而後敬信¶
　則其為已之功益加宻矣故下文引詩并言其效¶
詩曰奏假無言時靡有争是故君子不賞而民勸不怒¶
而民威於鈇鉞¶
<pb:KR3a0059_WYG_018-32a>¶
　詩商頌烈祖之篇奏進也承上文而遂及其效言進¶
　而感格於神明之際極其誠敬無有言説而人自化¶
　之也威畏也鈇莝斫刀也鉞斧也¶
詩曰不顯惟德百辟其刑之是故君子篤恭而天下平¶
　詩周頌烈文之篇不顯猶言豈不顯也此借引以為¶
　幽深𤣥逺之意承上文言天子有不顯之德而諸侯¶
　法之則其德愈深而效愈逺矣篤恭言不顯其敬也¶
　篤恭而天下平此乃聖人至德淵微自然之應中庸¶
<pb:KR3a0059_WYG_018-32b>¶
　之極功也¶
詩云予懷明德不大聲以色子曰聲色之於以化民末¶
也詩曰德輶如毛毛猶有倫上天之載無聲無臭至矣¶
　詩大雅皇矣之篇引之以明上文所謂不顯之德者¶
　正以其不大聲與色也又引孔子之言以為聲色乃¶
　化民之末務今但言不大之而已則猶有聲色者存¶
　是未足以形容不顯之妙不若蒸民之詩所言德輶¶
　如毛則庻乎可以形容矣而又自以為謂之毛則猶¶
<pb:KR3a0059_WYG_018-33a>¶
　有可比者是亦未盡其妙不若文王之詩所言上天¶
　之載無聲無臭然後乃為不顯之至耳蓋聲臭有氣¶
　無形在物最為微妙而猶曰無之故惟此可以形容¶
　不顯篤恭之妙非此德之外又别有是三等然後為¶
　至也○或問卒章之説曰承上三章仲尼至聖至誠¶
　既言聖人之德而極其盛矣子思懼夫學者求之于¶
　髙逺𤣥妙之域輕自大而反失之也故反於其至近¶
　者而言之以示入德之方欲學者先用心於内不求¶
<pb:KR3a0059_WYG_018-33b>¶
　人知然後可以慎獨誠身而馴致乎其極也君子篤¶
　恭而天下平而其所以平者無聲臭之可尋此至誠¶
　盛德自然之效而中庸之極功也故以是而終篇焉¶
　此章凡八引詩自衣錦尚絅以至不顯惟德凡五條¶
　始學成德踈宻淺深之序也自不大聲色以至無聲¶
　無臭凡三條皆所以贊夫不顯之德也又曰思量來¶
　衣錦尚絅之意大段好如今學者不長進都緣不知¶
　此理須是闇然而日章問知風之自曰凡事自有箇¶
<pb:KR3a0059_WYG_018-34a>¶
　來處問知微之顯曰只是收歛向内工夫漸宻便見¶
　得近之可逺風之自微之顯又曰中庸末章只是説¶
　收歛近裏如此則工夫細宻而今人只是不收向裏¶
　心便粗了然而細宻中却自有光明發出來中庸一¶
　篇始只是一中間却事事有末後却復歸結於一問¶
　不顯曰按詩中例是言豈不顯也今借引此詩真作¶
　不顯説是箇幽深𤣥逺之意是不顯之顯此叚自衣¶
　錦尚絅漸漸收歛到後面一段宻似一段直到聖而¶
<pb:KR3a0059_WYG_018-34b>¶
　不可知處○輯畧程子曰學始於不欺暗室又曰不¶
　愧屋漏便是箇持定氣象又曰不愧屋漏則心安而¶
　體舒○南軒張氏曰中庸一篇聖學之淵源也體用¶
　隱顯成已成物備矣學者欲從事乎此必知所從入¶
　而後可以馴致焉其所從入奈何子思以不睹不聞¶
　之訓著於篇首又於篇終發明尚絅之義而推極夫¶
　篤恭之效其示來世深切著明矣○以上皆言戒慎¶
　恐懼與慎獨之義皆敬之事而用功之至要也大學¶
<pb:KR3a0059_WYG_018-35a>¶
　慎獨己見誠意章○程子曰有天德則可語王道其¶
　要只在慎獨○邵子曰凡人之善惡形於言發於行¶
　人始得而知之但萌諸心發於慮鬼神已得而知之¶
　矣此君子所以慎獨也○龜山楊氏曰道無顯微之¶
　間慎其獨所以對越在天也詩曰勿貳勿虞上帝臨¶
　女道鄉鄒氏曰慎獨最為入道之要所謂獨者非獨¶
　閒居静處而已萌於心之謂獨能於此着力無由有¶
　過舉故中庸以此言為篇首○按鄒氏之言慎獨最¶
<pb:KR3a0059_WYG_018-35b>¶
　有深味¶
子曰君子有三畏畏天命畏大人畏聖人之言¶
　朱子曰畏者嚴憚之意天命者天所賦之正理也知¶
　其可畏則其戒慎恐懼自有不能已者而付畀之重¶
　可以不失矣大人聖言皆天命所當畏知畏天命則¶
　不得不畏之矣¶
小人不知天命而不畏也狎大人侮聖人之言¶
　侮戯玩也不知天命故不識義理而無所忌憚如此¶
<pb:KR3a0059_WYG_018-36a>¶
　南軒曰畏天命奉順而不敢逆也畏大人尊嚴而弗¶
　敢易也畏聖言佩服而惟恐違也然而是三者皆主¶
　於畏天命○又小旻詩有云不敢暴虎不敢馮河人¶
　知其一莫知其他戰戰兢兢如臨深淵如履薄氷毛¶
　氏曰不敬小人之危殆也左氏昭元年晉樂王鮒曰¶
　小旻之卒章吾取之杜氏註曰義取非唯暴虎馮河¶
　之可畏不敬小人亦危殆王鮒取此義故不敢譏議¶
　公子圍荀子亦云人不肖而不敬則是狎虎也狎虎¶
<pb:KR3a0059_WYG_018-36b>¶
　則危災及其身以此義參之不獨大人之當敬雖小¶
　人亦不可不敬也荀卿乃有愛而敬畏而敬之别其¶
　意謂於君子則心敬小人則貌敬豈其然邪書曰徳¶
　盛不狎侮盖德盛者自不為狎侮非以危殆為可畏¶
　也孔子曰君子無小大無衆寡無敢慢深味斯言則¶
　荀氏之醇疵可見矣○此章專言畏董銖子重問敬¶
　宜何訓朱子曰是不得而訓也惟畏庶幾近之勉齋¶
　黄氏則云嘗聞之師曰敬之為義惟畏足以盡之蓋¶
<pb:KR3a0059_WYG_018-37a>¶
　嘗深思其故則不易之論也敬者人心畏悚之名也¶
　故字之從人從敬則曰儆從言從敬則曰警從手從¶
　敬則曰擎無非畏悚戒懼之意先儒有以主一無適¶
　言者有以常惺惺言者皆足以發明主敬之意而訓¶
　義親切使人體而易知則未有易畏之一字也按黄¶
　氏説與子重所記不同而朱子所跋薛畏翁畫贊亦¶
　曰惟畏可以近之實先生親筆則曰近者為當况畏¶
　於敬雖最切然其字有二義若所謂祗畏抑畏寅畏¶
<pb:KR3a0059_WYG_018-37b>¶
　則皆敬之意也至所謂畏怯畏懦之屬又安得為敬¶
　乎是又不容無辨○又管仲曰畏威如疾民之上也¶
　從懷如流民之下也見懷思威民之中也朱子曰畏¶
　威如畏疾病此民之上行從心之欲如水流行此民¶
　之下行見可懷而思可畏此民之中行此章列於小¶
　學故取焉¶
易大過初六藉用白茅无咎子曰茍錯諸地而可矣藉¶
之用茅何咎之有愼之至也夫茅之為物薄而用可重¶
<pb:KR3a0059_WYG_018-38a>¶
愼斯術也以往其無所失矣¶
　程子曰初以隂柔巽體而處下過於畏慎者也以柔¶
　在下用茅藉物之象茍錯諸地而藉以茅過於愼也¶
　茅之為物雖薄而用可重者以用之能成傲慢之道¶
　也愼守斯術而行豈有失乎人之過於敬慎為之非¶
　難而可以保其安而無過茍能慎于斯道推而行之¶
　於事其何所失耶¶
子之所慎齋戰疾¶
<pb:KR3a0059_WYG_018-38b>¶
　朱子曰齋之為言齊也將祭而齊其思慮之不齊者¶
　以交於神明也誠之至與不至神之饗與不饗皆决¶
　於此戰則衆之死生國之存亡繫焉疾又吾身之所¶
　以死生存亡者皆不可以不謹也尹氏曰夫子無所¶
　不謹弟子記其大者耳○以上專言慎亦敬之事又¶
　言行君子之所以動天地也可不慎乎¶
曲禮曰毋不敬儼若思安定辭安民哉¶
　鄭氏曰禮主於敬儼矜荘貌人之坐思貌必儼然¶
<pb:KR3a0059_WYG_018-39a>¶
　問敬之貌如何朱子曰於儼若思時可以見敬之貌¶
　又曰平居須是儼然若思藍田吕氏曰毋不敬者正¶
　其心也儼若思者正其貌也安定辭者正其言也三¶
　者正矣則無所往而非正所謂正已而物正者也天¶
　下至大取諸修身而無不足故曰安民哉此禮之本¶
　故曲禮首章言之○愚按吕氏之説至矣然嘗推演¶
　其義以為毋不敬者兼動静而言儼若思則静時之¶
　敬安定辭則動時之敬儼然端坐若有所思是静中¶
<pb:KR3a0059_WYG_018-39b>¶
　涵動意言辭之發安而且定是動中涵静意雖非曲¶
　禮本旨然玩之自有深味云¶
孔子曰君子無不敬也敬身為大¶
　程子曰毋不敬可以對越上帝○又曰思無邪毋不¶
　敬只此二語循而行之安得有差凡有差者皆曰不¶
　正不敬也問寝不尸曰毋不敬也又曰忘敬而後無¶
　不敬○范氏曰經禮三百曲禮三千一言以蔽之曰¶
　毋不敬○愚按毋不正者其綱也見於事親事君事¶
<pb:KR3a0059_WYG_018-40a>¶
　長與夫威儀容止起居動作者其目也事親以下見¶
　五典篇威儀以下今具列于后¶
書顧命思夫人自亂于威儀爾無以釗冒貢于非幾¶
　東萊吕氏曰斯言也盖成王平日至親至切之學至¶
　是始發其秘也周公精微之傳成王得之将終方以¶
　示羣臣孔子精微之傳曾子得之将終方以示孟敬¶
　子皆近在於威儀容貌顔色辭氣之際然則周孔豈¶
　惟同道其用工之次第品目亦莫不同也人受天地¶
<pb:KR3a0059_WYG_018-40b>¶
　之中以生是以有動作威儀之則盖莫非天命也躁¶
　輕縱緩自踰其則特人自亂之耳天秩何嘗亂哉曰¶
　夫人自亂於威儀遡其語意之深長可見其觀之逺¶
　也威儀失則豈特形於事見於行然後當戒一俯一¶
　仰毫釐有間即非天命已冒進于非之幾矣曰爾無¶
　以釗冒貢于非幾味其誥語之嚴宻可見其察之精¶
　也用力于聖學者其可不請事斯語乎¶
詩柏舟之三章曰威儀棣棣不可選也¶
<pb:KR3a0059_WYG_018-41a>¶
　鄭氏曰棣棣富而閑習也東萊吕氏曰不可選也言¶
　威儀閑習自有常度不可選擇以避禍也翟方進謂¶
　馮參以王舅見廢不得在公卿位今五侯至尊貴也¶
　與之並列宜少詘節卑體視有所宗而君盛修容貌¶
　以威嚴臨之此非所以下五侯而自益也參性好禮¶
　儀不改其常度¶
淇澳之一章曰瑟兮僴兮赫兮喧兮有匪君子終不可¶
諼兮¶
<pb:KR3a0059_WYG_018-41b>¶
大學曰瑟兮僴兮者恂慄也赫兮喧兮者威儀也¶
　朱子曰瑟嚴宻之貌僴武毅之貌赫喧宣著盛大之¶
　貌諼忘也恂慄戰懼也威可畏也儀可象也又曰恂¶
　慄者嚴敬之存於中也威儀者輝光之著於外也問¶
　大學解瑟為嚴宻是就心言抑就行言曰是就心言¶
　曰心如何是宻處曰只是不麄踈恁地縝宻○僴武¶
　毅貌言能剛强卓立不怠惰闒颯問恂慄何以知其¶
　為戰懼曰莊子云木處則恂慄危懼○問僴者武毅¶
<pb:KR3a0059_WYG_018-42a>¶
　之貌而恂慄則戰懼之貌不知人當戰懼時果有武¶
　毅之意否曰人而懷戰懼之心則必齋荘嚴肅又烏¶
　可犯○古人直是如此嚴整然後有那威儀赫喧著¶
　見¶
相䑕曰相䑕有皮人而無儀人而無儀不死何為相䑕¶
有齒人而無止人而無止不死何俟相䑕有體人而無¶
禮人而無禮胡不遄死¶
　相視也止容止也遄速也○愚謂人生之所以貴者¶
<pb:KR3a0059_WYG_018-42b>¶
　必其有威儀容止之敬有揖遜周旋之禮異乎庶物¶
　故也若其無此而豢養於天地之間直賊夫糧食而¶
　已不如速死之愈也相䑕之為物至小且賤為人所¶
　憎所以深言無禮儀之不可也¶
鳲鳩之一章曰鳲鳩在桑其子七兮淑人君子其儀一¶
兮其儀一兮心如結兮¶
　南軒張氏曰結云者實而不他也盖謹其威儀於外¶
　而後其心可得而一心一而後威儀有度而人有所¶
<pb:KR3a0059_WYG_018-43a>¶
　取正此所謂由乎中以制於外制於外所以保其中¶
　也¶
其三章曰鳲鳩在桑其子在棘淑人君子其儀不忒其¶
儀不忒正是四國¶
　朱子曰忒差忒也其心一則儀不忒則足以正四國¶
　矣大學傳曰其為父子兄弟足法而後民法之也¶
抑之一章曰抑抑威儀維德之隅¶
　鄭氏曰抑抑静宻也隅廉也孔氏曰隅者角也廉者¶
<pb:KR3a0059_WYG_018-43b>¶
　稜也角必有稜故曰隅廉王氏曰德譬則宫城也儀¶
　譬則隅也視其隅則宫城之中可知有諸中必形諸¶
　外故也此詩以威儀為主乃自古修身者之所同蓋¶
　至切至近莫過乎此也¶
又二章曰敬慎威儀維民之則又五章曰慎爾出話敬¶
爾威儀無不柔嘉¶
　則法也柔者遜順之辭嘉善也¶
又八章曰淑慎爾止不愆于儀不僭不賊鮮不為則又¶
<pb:KR3a0059_WYG_018-44a>¶
九章曰温温恭人維德之基¶
　張子曰君子不必避他人之言以為太柔太弱至于¶
　瞻視亦有節視有髙下視髙則氣髙視下則心柔故¶
　視國君者不離紳帶之中學者先須去其客氣其為¶
　人剛行終不肯進盖目人之所常用且心常記之己¶
　之敬傲必見於視下其視者欲柔其心也柔其心則¶
　聽言敬且信學者先須温柔温柔則可以進學詩曰¶
　温温恭人維德之基蓋其所益之多¶
<pb:KR3a0059_WYG_018-44b>¶
烝民之二章曰仲山甫之德柔嘉維則令儀令色小心¶
翼翼古訓是式威儀是力¶
　東萊吕氏曰柔嘉維則不過其則也過其則斯為弱¶
　不得謂之柔嘉矣○又論語巧言令色章謝氏解曰¶
　巧言令色知之亦難禮曰情欲信辭欲巧詩稱仲山¶
　甫之德曰令儀令色然禮所謂辭欲巧亦鮮仁乎仲¶
　山甫之德亦鮮仁乎至於聖人所謂孫以出之辭亦¶
　巧矣逞顔色怡怡如也色亦令矣豈以好其言語善¶
<pb:KR3a0059_WYG_018-45a>¶
　其顔色直以為鮮仁也哉至於小人盖嘗訐以為直¶
　矣言何嘗巧雖内荏而色厲色何嘗令然則何者為¶
　巧言何者為令色若能知出辭氣可逺鄙倍則知之¶
　矣此宜學者深思而力索不可以言語道也○朱子¶
　曰容貌辭氣之間正學者持養用力之地然有意於¶
　巧令以悦人之觀聴則心馳於外而鮮仁矣若是就¶
　此持養發禁躁妄動必温恭只要體當自家直内方¶
　外之實事乃是為己之功求仁之要復何病乎故夫¶
<pb:KR3a0059_WYG_018-45b>¶
　子告顔淵以克己復禮之目不過視聴言動之間而¶
　曾子将死之善言亦不外乎容貌顔色辭氣三者而¶
　已夫子所謂孫以出之辭欲巧者亦其一事也仲山¶
　甫之德柔嘉維則令儀令色則大賢成德之行而進¶
　乎此者夫子之逞顔色怡怡如也乃聖人動容周旋¶
　中禮之事又非仲山甫之所及矣至於小人訐以為¶
　直色厲而内荏則雖與巧言令色者不同然考其矯¶
　情飾偽之心則實巧言令色之尤者聖人惡之上蔡¶
<pb:KR3a0059_WYG_018-46a>¶
　於此不肯明言其所以然者將使學者深求而自得¶
　之也然今學者反求之於𡨕漠不可知之中失之愈¶
　深故詳論之使學者無淫思力索之苦而有以審夫¶
　用力之幾焉¶
曾子有疾孟敬子問之曾子言曰君子所貴乎道者三¶
動容貌斯逺暴慢矣正顔色斯近信矣出辭氣斯逺鄙¶
倍矣籩豆之事則有司存¶
　朱子曰言道雖無所不在然君子所重者在此三事¶
<pb:KR3a0059_WYG_018-46b>¶
　而已是皆脩身之要為政之本學者所當操存省察¶
　而不可造次顛沛之違者也若夫籩豆之事器數之¶
　末道之全體固無不該然其分則有司之守而非君¶
　子之所重矣○程子曰動容貌舉一身而言也周旋¶
　中禮暴慢斯逺矣正顔色則不妄斯近信矣出辭氣¶
　正由中出斯逺鄙倍矣三者正身而不外求故曰籩¶
　豆之事則有司存尹氏曰養於中則見於外曾子盖¶
　以修己為為政之本若乃器用事物之細則有司存¶
<pb:KR3a0059_WYG_018-47a>¶
　焉○集義吕氏曰貌也色也言也皆以道正之則心¶
　正而身脩矣○謝氏曰人之應事不過容貌辭氣顔¶
　色三事特係所養如何耳動也正也出也君子自牧¶
　處故暴慢鄙倍不生於心逺自逺也信以實之謂也¶
　與禮樂不斯須去身之意同○朱子曰程子之言簡¶
　約明白意趣深逺深得乎曾子未發之意尹氏之言¶
　温厚易直有得於平日涵養之源謝氏之言發强剛¶
　毅有得於臨事持守之要吕氏之言深潜縝宻有得¶
<pb:KR3a0059_WYG_018-47b>¶
　於涵養持守之則學者合是三者而用力焉無使偏¶
　廢則日用之間動静語黙無非妙用而曾子之意程¶
　子之言亦不外是矣○不荘不敬則其動容貌也非¶
　暴則慢惟恭敬有素則動容貌斯逺暴慢矣内無誠¶
　實則其正顔色者色莊而已惟誠實有素則正顔色¶
　斯近信矣涵養不熟則其出辭氣也必至鄙倍惟涵¶
　養有素則出辭氣斯逺鄙倍矣曾氏亦以為君子於¶
　是持養既乆而熟晬面盎背不設施而自爾也故皆¶
<pb:KR3a0059_WYG_018-48a>¶
　以斯言之此説當矣○暴是麤厲慢是放肆盖人之¶
　容貌少得和平不暴則慢暴是剛急之過慢是寛柔¶
　之過鄙是凡淺倍是背理今人議論有見得雖不甚¶
　差只是淺近此是鄙又有説得甚髙而實背于理此¶
　是倍○問曾子云云其要在正動出之際曰曾子工¶
　夫更在三字之前此特語其效騐處耳○問云云曰¶
　曾子之意只是説人之用力有此三處此大而彼小¶
　此急而彼緩耳籩豆之事固是末節然亦非全然忽¶
<pb:KR3a0059_WYG_018-48b>¶
　畧不以為意但當付之有司使供其事而非吾所當¶
　切切留意者爾¶
君子正其衣冠尊其瞻視儼然人望而畏之斯不亦威¶
而不猛乎¶
　南軒張氏曰正衣冠尊瞻視臨之以荘也持身嚴故¶
　人望而自畏之而非以威加人也故威而不猛若有¶
　使人畏己之心則猛而反害於威矣¶
　西山讀書記卷十八¶
