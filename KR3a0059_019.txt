# -*- mode: mandoku-view; -*-
#+TITLE: 西山讀書記
#+DATE: 2015-08-24 22:59:14.529555
#+PROPERTY: ID KR3a0059
#+PROPERTY: BASEEDITION WYG    
#+PROPERTY: JUAN 卷十九 
<pb:KR3a0059_WYG_019-1a>¶
欽定四庫全書薈要¶
　西山讀書記卷十九¶
　　　　　　　　　　　　宋　眞德秀　撰¶
　　　敬(上/)¶
禮記冠義曰人之所以為人者禮義也禮義之始在於¶
正容體齊顔色順辭令容體正顔色齊辭令順然後禮¶
義備¶
玉藻凡行容惕惕廟中齊齊朝廷濟濟翔翔¶
<pb:KR3a0059_WYG_019-1b>¶
　惕惕直疾貌齊齊恭慤貌濟濟莊敬貌翔翔張拱安¶
　舒貌¶
君子之容舒遲見所尊者齊遫¶
　舒遲閑雅也雖尋常舒遲若見所尊則齊遫言自歛¶
　持不敢寛奢¶
足容重手容恭¶
　舉欲遲髙且正¶
目容端口容止¶
<pb:KR3a0059_WYG_019-2a>¶
　不睇視不妄動¶
聲容静頭容直¶
　不噦咳不傾顧¶
氣容肅立容德¶
　似不息如有予○疏曰德得也如人授物予己己受¶
　得之形¶
色容莊¶
　勃如戰色○胡安定曰頭容直所以檢其外也徐節¶
<pb:KR3a0059_WYG_019-2b>¶
　孝初見安定頭容少偏安定厲聲曰頭容直節孝因¶
　自思不獨頭容直心亦要直自此不敢有邪心○程¶
　子曰容貌必荘言語必正非是道獨善其身要人道¶
　如何只是天理合如此本無私意只是循个理而已¶
　○朱子曰自足容重以下皆敬之目也又曰足容重¶
　至色容莊是天理付與自家合當如此一或不然便¶
　是壞了天理¶
喪容纍纍色容顛顛視容瞿瞿梅梅言容繭繭¶
<pb:KR3a0059_WYG_019-3a>¶
　纍纍羸憊貌顚顚憂思貌不舒暢也瞿瞿驚遽貌梅¶
　梅猶微微謂微昧也繭繭猶綿綿聲氣低微也○以¶
　上皆喪容¶
戎容暨暨言容詻詻色容厲肅視容清明¶
　暨暨果毅貌詻詻教令嚴&KR0346;之貌顏色欲其嚴厲而¶
　莊肅視瞻欲其瑩徹而明審○以上皆戎容¶
山立時行¶
　山立不摇動也時行時而後行也¶
<pb:KR3a0059_WYG_019-3b>¶
盛氣顛實陽休玉色¶
　顛音田盛身中之氣使之填滿其容若陽氣之休物¶
　山立而下總言之玉色言不變也¶
表記君子隱而顯不矜而莊不厲而威不言而信子曰¶
君子不失足於人不失色於人不失口於人是故君子¶
貌足畏也色足憚也言足信也甫刑曰敬忌而罔有擇¶
言在躬¶
　鄭氏曰失謂失其容止之節也忌之言戒也言已外¶
<pb:KR3a0059_WYG_019-4a>¶
　敬而心戒愼則無有可擇之言加於身也¶
君子服其服則文以君子之容有其容則文以君子之¶
辭遂其辭則實以君子之德是故君子耻服其服而無¶
其容耻有其辭而無其德耻有其德而無其行是故君¶
子衰絰則有敬色甲胄則有不可辱之色¶
　鄭氏曰言色稱其服也○歐陽氏曰古之君子所以¶
　異乎衆人者言出而為民信事行而為世法其動作¶
　容貌皆可以表於民也故紘綖冕弁以為首容佩玉¶
<pb:KR3a0059_WYG_019-4b>¶
　玦環以為行容衣裳黼黻以為身容手有手容足有¶
　足容揖讓登降獻酬俯仰莫不有容又見其寛柔温¶
　厚剛嚴果毅之色以為仁義之容服其服載其車立¶
　乎朝廷而正君臣出入宗廟而臨大事儼然人望而¶
　畏之曰此吾民之所尊也非民之知尊君子以君子¶
　者能自修而尊也然而行不充於内德不備於人雖¶
　盛其服文其容民不尊也¶
曲禮臨喪則有哀色介胄則有不可犯之色故君子戒¶
<pb:KR3a0059_WYG_019-5a>¶
愼不失色於人¶
玉藻君子之居恒當户寝恒東首若有疾風迅雷甚雨¶
則必變雖夜必興衣服冠而坐¶
　鄭氏曰敬天之怒○按易洊雷震君子以恐懼修省¶
　詩敬天之怒無敢戲豫敬天之渝無敢馳驅鄉黨迅¶
　雷風烈必變皆此意也¶
古之君子必佩玉右徵角左宫羽¶
　鄭氏曰玉聲所中徵角在右事也民也可以勞宫羽¶
<pb:KR3a0059_WYG_019-5b>¶
　在左君也物也宜逸¶
趨以采齊行以肆夏周還中規折還中矩¶
　采齊路門外之樂節也門外謂之趨齊當為楚薺之¶
　薺肆夏登堂之樂節也周還反行也宜圜折還曲行¶
　也宜方¶
進則揖之退則揚之然後玉鏘鳴也¶
　揖之謂小俛見於前也揚之謂小仰見於後也鏘聲¶
　貌¶
<pb:KR3a0059_WYG_019-6a>¶
君子在車則聞鸞和之聲行則鳴珮玉是以非辟之心¶
無自入也¶
曲禮坐如尸立如齊¶
　朱子曰尸者神象如尸則其荘可知齋者致其精誠¶
　之至如齋則肅而静可知○玉藻坐如尸燕居告温¶
　温○朱子曰坐如尸立如齋皆敬之目也¶
禮不踰節不侵侮不好狎¶
　鄭氏曰為傷敬也¶
<pb:KR3a0059_WYG_019-6b>¶
毋側聴毋噭應毋淫視毋怠荒¶
　鄭氏曰嫌探人之私也側聴耳屬于垣噭應號呼之¶
　聲也淫視流動邪睇也怠荒放散身體也¶
逰毋倨立毋跛坐毋箕寢毋伏¶
　逰行倨慢也跛偏任也箕謂坐展兩足状如箕舌伏¶
　覆也¶
歛髪毋髢冠毋免勞毋袒暑毋褰裳¶
　髢髲也毋垂餘如髪也免去也袒露體也褰掲也以¶
<pb:KR3a0059_WYG_019-7a>¶
　上皆為其不敬也¶
共食不飽共飯不澤手¶
　鄭氏曰為挼莎也¶
毋摶飯毋放飯毋流歠¶
　摶為欲多也放大飯流長歠也¶
毋咤食毋齧骨毋反魚肉毋投與狗骨毋固獲¶
　咤謂舌口中作聲齧謂有聲不敬反為己歴口投賤¶
　主物也固獲謂必欲取之也¶
<pb:KR3a0059_WYG_019-7b>¶
毋揚飯飯黍毋以箸¶
　揚飯謂手散熱氣急欲食也毋以箸貴其七之便也¶
毋嚃羹毋絮羹毋刺齒毋歠醢¶
　嚃謂嚼菜也絮猶調也刺弄口不敬也醢宜鹹歠之¶
　以其味淡也¶
濡肉齒决亁肉不齒决毋嘬炙¶
　嘬謂一舉盡臠為其貪也○按孟子云放飯流歠而¶
　問無齒决則放飯流歠不敬之大者齒决不敬之小¶
<pb:KR3a0059_WYG_019-8a>¶
　者也○少儀毋放飯毋流歠小飯而亟之數噍毋為¶
　口容¶
凡視上於面則敖下於帶則憂傾則姦¶
　敖慢也敖則仰憂則低側頭前視心不正也¶
少儀曰不窺宻不旁狎不道舊故不戲色¶
　窺覘也宻隱處也旁妄也不妄與人狎也論説故舊¶
　之非非重厚者所為也戲色則色不荘矣¶
執虚如執盈入虚如有人¶
<pb:KR3a0059_WYG_019-8b>¶
　問敬與慎何異謝氏曰執輕如不克執虚如執盈入¶
　虚如有人慎之至也敬則慎在其中矣敬則外物不¶
　能易¶
樂記曰君子姦聲亂色不留聰明淫樂慝禮不接心術¶
惰慢邪僻之氣不設於身體使耳目鼻口心知百體皆¶
由順正以行其義¶
射義曰射者進退周旋必中禮内志正外體直然後持¶
弓矢審固持弓矢審固然後可以言中此可以觀德行¶
<pb:KR3a0059_WYG_019-9a>¶
矣¶
　按此章以内志外體兼而言之乃交相培養之意盖¶
　不獨射為然凡敬之道皆以直内為本不然則徒致¶
　飾於威儀之間未有能周旋中禮者也以上敘威儀¶
　容止起居動作之敬皆學者所當謹也¶
南軒張氏嘗銘軒之石以自觀省曰正爾衣冠毋惰爾¶
容謹爾視聴毋越爾躬爾之話言式循爾衷爾之起居¶
式蹈爾庸敬爾所動毋窒其通貞爾所存毋失其宗外¶
<pb:KR3a0059_WYG_019-9b>¶
之云肅攸保于中中之克固外斯率從天命可畏戒懼¶
難終勒之於石用警爾慵¶
天王使召武公内史過賜晉侯命受玉惰過歸告王曰¶
晉侯其無後乎王賜之命而惰於受瑞先自棄也已其¶
何繼之有禮國之幹也敬禮之輿也不敬則禮不行禮¶
不行則上下昏何以長世¶
　僖十一年為惠公不終張本¶
晉侯使趙同獻狄俘于周不敬劉康公曰不及十年原¶
<pb:KR3a0059_WYG_019-10a>¶
叔必有大咎天奪之魄矣¶
　劉康公王季子也原叔趙同也心之精爽是謂魂魄¶
　為成八年晉殺趙同傳○宣十五年¶
公如晉晉侯見公不敬季文子曰晉侯必不免詩曰敬¶
之敬之天維顯思命不易哉夫晉侯之命在諸侯矣可¶
不敬乎¶
　成四年○後十年晉侯陷厠而死¶
鄭伯如晉拜成子㳺相授玉於東楹之東士貞伯曰鄭¶
<pb:KR3a0059_WYG_019-10b>¶
伯其死乎自棄也已視流而行速不安其位宜不能久¶
　禮授玉兩楹之間鄭伯行疾故東過○成六年¶
晉侯使郤錡來乞師将事不敬孟獻子曰郤氏其亡乎¶
禮身之幹也敬身之基也郤子無基且先君之嗣卿也¶
受命以求師将社稷是衛而惰棄君命也不亡何為¶
　成十三年○十七年晉殺郤錡¶
公及諸侯從劉康公成肅公㑹諸侯伐秦成子受脤于¶
社不敬劉子曰吾聞之民受天地之中以生所謂命也¶
<pb:KR3a0059_WYG_019-11a>¶
是以有動作禮義威儀之則以定命也能者養之以福¶
不能者敗以取禍是故君子勤禮小人盡力勤禮莫如¶
致敬盡力莫如敦篤敬在養神篤在守業國之大事在¶
祀與戎祀有執膰戎有受脤神之大節也今成子惰棄¶
其命矣其不反乎¶
　既行成肅公卒於瑕○吕氏曰劉子之言乃三代老¶
　師宿儒傳道之淵源大率皆自此出學者為學當致¶
　力於此冠以吾聞兩字可見非康公臆説也能者養¶
<pb:KR3a0059_WYG_019-11b>¶
　之以福不能者敗以取禍福不言取而禍言取者此¶
　心常存則心廣體胖怡愉安泰福本自内有一或欲¶
　敗度縱敗禮則禍自外生故禍言取福不言取學問¶
　常自講究分明中庸大學與此相似及異端出後此¶
　議論皆盡○愚謂君子勤禮小人盡力言君子小人¶
　雖異而所當敬則同勤禮者君子之敬也盡力者小¶
　人之敬也養神謂奉祀守業謂務農君子勤禮以奉¶
　祀小人盡力以務農則可以保其所受之中而養其¶
<pb:KR3a0059_WYG_019-12a>¶
　本然之福矣成子君子也而受脤不敬故劉子譏之¶
　受中説見首卷○成十三年¶
衛侯饗苦成叔寗惠子相苦成叔敖寗子曰苦成家其¶
亡乎古之為享食也以觀威儀省禍福也故詩曰兕觥¶
其觩旨酒思柔彼交匪傲萬福來求今夫子敖取禍之¶
道也¶
　杜氏曰詩小雅言君子好禮飲酒皆思柔德雖設兕¶
　觥觩然不用以兕角為觥所以罰不敬觩陳設之貌¶
<pb:KR3a0059_WYG_019-12b>¶
　彼之交於事而不惰傲乃萬福之所求耳○為十七¶
　年郤氏亡傳○成十三年¶
柯陵之㑹晉厲公視逺步髙單襄公曰夫君子目以定¶
體足以從之是以觀其容而知其心矣目以處義足以¶
步目今晉侯視逺而足髙目不在體而足不步目其心¶
必異矣目體不相從何以能久夫合諸侯民之大事也¶
於是乎觀存亡故國將無咎其君在㑹步言視聴必皆¶
無謫則可以知德矣¶
<pb:KR3a0059_WYG_019-13a>¶
　眀年晉弑厲公○成十七年¶
齊髙原相太子光㑹諸侯於鍾離不敬士莊子曰髙子¶
相太子以㑹諸侯将社稷是衛而皆不敬棄社稷也其¶
將不免乎¶
　為十九年齊殺髙厚二十五年弑其君光傳○襄十¶
　年¶
㑹於商任齊侯衛侯不敬叔向曰二君者必不免㑹朝¶
禮之經也禮政之輿也政身之守也怠禮失政失政不¶
<pb:KR3a0059_WYG_019-13b>¶
立是以亂也¶
　為二十五年齊弑光二十六年衛殺剽傳○襄二十¶
　一年¶
蔡侯歸自晉入于鄭鄭伯享之不敬子産曰蔡侯其不¶
免乎日其過此也君使子展迋勞于東門之外而傲吾¶
曰猶將更之今還受享而惰乃其心也君小國事大國¶
而惰傲以為己心將得死乎若不免必由其子其為君¶
也淫而不父僑聞之如是者恒有子禍¶
<pb:KR3a0059_WYG_019-14a>¶
　為三十年蔡世子班弑其君傳○襄二十八年¶
公過鄭鄭伯不在伯有迋勞於黄崖不敬穆叔曰伯有¶
無戾於鄭鄭必有大咎敬民之主也而棄之何以承守¶
鄭人不討必受其辜濟澤之阿行潦之蘋藻寘諸宗室¶
季蘭尸之敬也敬可棄乎¶
　杜氏曰言取蘋藻之菜於阿澤之中使服蘭之女而¶
　為之主神猶享之以其敬也○為三十年鄭殺良霄¶
　傳○襄一十八年¶
<pb:KR3a0059_WYG_019-14b>¶
衛侯在楚北宫文子見令尹圍之威儀言於衛侯曰令¶
尹其将不免詩云敬慎威儀維民之則令尹無威儀民¶
無則焉民所不則以在民上不可以終公曰善哉何謂¶
威儀對曰有威而可畏謂之威有儀而可象謂之儀君¶
有君之威儀其臣畏而愛之則而象之故能有其國家¶
令聞長世臣有臣之威儀其下畏而愛之故能守其官¶
職保族宜家順是以下皆如是是以上下能相固也衛¶
詩曰威儀棣棣不可選也言君臣上下父子兄弟内外¶
<pb:KR3a0059_WYG_019-15a>¶
大小皆有威儀也周詩曰朋友攸攝攝以威儀言朋友¶
之道必相教訓以威儀也故君子在位可畏施舎可愛¶
進退可度周旋可則容止可觀作事可法德行可象聲¶
氣可樂動作有文言語有章以臨其下謂之有威儀也¶
　明年令尹圍殺楚子而自立是為靈王後十三年楚¶
　人弑之于乾谿○襄三十一年¶
單子㑹韓宣子于戚視下言徐叔向曰單子其將死乎¶
朝有著定㑹有表衣有襘帶有結㑹朝之言必聞於表¶
<pb:KR3a0059_WYG_019-15b>¶
著之位所以昭事序也視不過結襘之中所以道容貌¶
也今單子為王官伯而命事于㑹視不登帶言不過步¶
貌不道容而言不昭矣不道不共不昭不從無守氣矣¶
　昭十一年¶
邾隱公來朝子貢觀焉邾子執玉髙其容仰公受玉卑¶
其容俯子貢曰以禮觀之二君皆有死亡焉夫禮死生¶
存亡之體也將左右周旋進退俯仰於是乎取之朝祀¶
喪戎於是乎觀之今正月相朝而皆不度心已亡矣嘉¶
<pb:KR3a0059_WYG_019-16a>¶
事不體何以能久髙仰驕也卑俯替也驕近亂替近疾¶
君為主其先亡乎¶
　定十五年○以上序威儀容止之不敬者皆學者所¶
　當戒也自詩書言敬之外惟春秋名卿賢大夫言論¶
　多及之而外傳閔馬父引那詩之辭曰自古在昔先¶
　民有作温恭朝夕執事有恪先聖王之傳恭猶不敢¶
　專稱曰自古古曰在昔昔曰先民味傳者之言則古¶
　先聖王以此相授春秋之世猶有知之者¶
<pb:KR3a0059_WYG_019-16b>¶
程子曰操約者敬而已矣¶
　又嘗書一約字而注敬字於其下亦此意¶
問心術最難如何執持曰敬¶
　直内諸説已見前○又曰横渠敎人本謂世學膠固¶
　故説一箇清虛正大然人更向别處馳走今日專只¶
　道敬必有事焉謂必有所事是敬也又曰舜雞鳴而¶
　起孳孳為善若未接物如何為善只主敬便是為善¶
　又曰君子之遇事無巨細一於敬而已矣此皆程子¶
<pb:KR3a0059_WYG_019-17a>¶
　敎人以敬之大畧也故朱子推明之曰聖人言語當¶
　初未曾闗聚如説出門如見大賓使民如承大祭等¶
　類皆是敬之目到程子始闗聚説出一箇敬字然敬¶
　不是塊然又曰聖賢言語大約似各不同然未嘗不¶
　貫只如夫子言非禮勿視聴言動出門如賔使民如¶
　祭言忠信行篤敬這一至當説話到孟子又説求放¶
　心存心養性大學則又有所謂格物致知誠意正心¶
　至程先生又專發明一敬字若止怎㸔似千頭萬緒¶
<pb:KR3a0059_WYG_019-17b>¶
　其實只一理只就一處下工夫則餘者兼攝在裏又¶
　曰程先生所以有功於後學者最是敬之一字有力¶
　人之心性敬則常存不敬則不存又曰人之為學頭¶
　緒至多豈可無本領此程先生所以有持敬之語只¶
　是提撕此心敎他光明則於事無不見乆之則自然¶
　剛健有力敬字前輩多輕説過唯程子説得重又曰¶
　周子只説一者無欲也然這話頭髙尋常人如何便¶
　得無欲故伊川只説箇敬字敎人只就敬上推去庶¶
<pb:KR3a0059_WYG_019-18a>¶
　幾執捉得定有箇下手處又曰敬者聖學始終之要¶
　未知則敬以知之已知則敬以守之若不敬則其心¶
　顛倒眩瞀而不自知豈能有主哉又曰只是一箇敬¶
　字好該貫動静心無時而不存又曰敬乃聖門第一¶
　義徹頭徹尾不可頃刻間斷又曰敬乃學之綱領須¶
　於此加功庻有所據依以為致知力行之地又曰敬¶
　者存養之要法又曰敬者一心之主宰萬事之本根¶
　又曰敬則欲寡而理明又曰敬則萬理俱在又曰敬¶
<pb:KR3a0059_WYG_019-18b>¶
　所以抵敵人欲人常敬則天理自明人欲上來不得¶
　又曰敬是个扶策人底道理人當放肆怠惰時纔敬¶
　便扶策得此心起常常恁地雖有些放僻邪侈意思¶
　也自退聴○愚按秦漢以下諸儒皆不知敬為學問¶
　之本根程子始指以示人而朱子又發明之極其切¶
　至二先生有功於聖門此其最大者也¶
程子曰涵養須用敬進學則在致知又曰入道莫如敬¶
未有能致知而不在敬者¶
<pb:KR3a0059_WYG_019-19a>¶
　朱子曰舊讀程子書而未得其要此因講究中庸首¶
　章之指乃知所謂涵養須用敬進學則在致知者兩¶
　言雖約其實入德之門無踰於此又曰此二言者體¶
　用本末無不該備又曰程子二言實學者立身進步¶
　之要而二者之功盖未嘗不交相發也然程子教人¶
　持敬不過以整衣冠肅容貌為先而所謂致知者又¶
　不過讀書史應事物求其理之所在而已非如近世¶
　荒誕怪譎不近人情之説也又曰為學自有箇大要¶
<pb:KR3a0059_WYG_019-19b>¶
　所以程子推出一箇敬字與學者説要人且將敬字¶
　收歛个身心放在模匣裏面不走作了然後逐事逐¶
　物看道理嘗愛古人説學有緝熙于光明此句最好¶
　盖心地本自光明只被利欲昏了今所以為學者要¶
　令其光明處轉光明所以下緝熙字緝如緝麻之緝¶
　連續不已之意熙訓明心地光明則此事有此理此¶
　物有此理自然見得又曰學者工夫唯在居敬窮理¶
　二事此二者互相發能窮理則居敬工夫日益進能¶
<pb:KR3a0059_WYG_019-20a>¶
　居敬則窮理工夫日益宻又曰主敬以立其本窮理¶
　以進其知使本立而知益明知精而本益固又曰須¶
　格物不使一毫私欲為之蔽然後胸次虛明只一箇¶
　持敬亦易得做也又曰持敬是窮理之本窮得理明¶
　又是養心之助又曰涵養窮索二者不可廢一如車¶
　兩輪如鳥兩翼又曰敬乃聖門第一義若於講論處¶
　詳宻而此處工夫未到亦恐不甚精明於已分無得¶
　力處須更於此子細著力以固根本為佳又曰持敬¶
<pb:KR3a0059_WYG_019-20b>¶
　致知實交相發而敬常為主所居既廣則所向坦然¶
　無非大路聖賢事業雖未易以一言盡然大槩不出¶
　諸此又曰主敬固學者先務然亦要得講學窮理之¶
　功見得世間道理厯厯分明方肯如此着力若於聖¶
　賢之言有所忽畧不曾子細理㑹見得道理都未分¶
　明却如何捺生硬做得成又答人云所謂守得定方¶
　可以致知窮理此説得之孟子曰學問之道無他求¶
　其放心而已矣豈是此事之外更無他事只謂此本¶
<pb:KR3a0059_WYG_019-21a>¶
　不立即無可下手處此本既立則自然尋得路逕進¶
　進不已耳又云為學兩途誠如來諭然循其序而進¶
　之亦一而已矣心有不存物何可格然所謂存心者¶
　非拘執係縛而加桎梏焉也盖嘗于紛擾外馳之際¶
　少有覺焉則即此而在矣勿忘勿助長不加一毫智¶
　力於其間則是心也其庶幾乎又云所喻日用工夫¶
　甚善但云一着力便覺多事此恐未然此心操舎存¶
　亡只在瞬息間本不須大段着力然又不可不着力¶
<pb:KR3a0059_WYG_019-21b>¶
　久之自然見效若如此論竊恐定須别求捷徑矣窮¶
　理亦無他法只日用讀書應事處每每理㑹便是雖¶
　若不能頓有増益然積累久後自然浹洽貫通但欲¶
　速不得也此又本程子之意剖析以敎人可謂至矣¶
　若中庸尊德性道問學章句與大學格物或問皆言¶
　存心窮理相為表裏已各見本章云○此章兼言敬¶
　與致知又按上蔡謝氏曰横渠敎人以禮為先大要¶
　欲得正容謹節其意謂世人汙漫無守便當以禮為¶
<pb:KR3a0059_WYG_019-22a>¶
　地敎他就上面做工夫然其門人下梢頭溺於刑名¶
　度數之間行得來困遂生厭倦明道先生則不然先¶
　使學者有知識却從敬入既有知識窮得物理却從¶
　敬上涵養出來自然是别正容謹節外面威儀非禮¶
　之本愚按程子兩言既欲學者於敬與致知兩用其¶
　功又謂未有致知而不在敬者非如謝氏之説也正¶
　容謹節正用工之要曾子所貴乎道者三不過如此¶
　可以為外而不務乎其言先有知識却從敬入如此¶
<pb:KR3a0059_WYG_019-22b>¶
　則未能致知不必敬乎此恐記錄之差學者不可不¶
　辨¶
程子曰主一之謂敬無適之謂一¶
　其全文曰學者先務固在心志云云已見前有主則¶
　虛無主則實章下文曰所謂敬者云云所謂一者云¶
　云且欲涵泳主一之義不一則二三矣又曰閑邪更¶
　着甚工夫惟是動容貌整思慮則自然生敬敬只是¶
　主一主一則既不之東又不之西如此則只是中既¶
<pb:KR3a0059_WYG_019-23a>¶
　不之此又不之彼如此則只是内存此則天理自然¶
　明學者須是将敬以直内涵養此意直内是本○或¶
　曰敬何以用功曰莫如主一蘇季明曰昞常患思慮¶
　不定或思一事未了他事如麻先生曰不可此不誠¶
　之本也須是習習能專一時便好不拘思慮與應事¶
　皆要求一○朱子曰主一只是專一一者其心湛然¶
　只在這裏問主一無適曰只是莫走作如讀書時只¶
　讀書著衣時只著衣此即主一無適之義又問云云¶
<pb:KR3a0059_WYG_019-23b>¶
　曰了這一事又做一事今人一事未了又要做一事¶
　心下千頭萬緒或問事為之主一段疑當使心為事¶
　主不可使事為心主曰事為之主只是此心收在一¶
　事上不走作耳收本作殺如伊川欲以數珠與温公¶
　之類學禪者亦是如此他本意欲滅思慮不能得故¶
　将一事來做心主如説个沒道理底話頭終年思量¶
　久久亦有覺處如道家存想與數出入息皆有甚道¶
　理只是要此心用在一處無暇思量别事此正是事¶
<pb:KR3a0059_WYG_019-24a>¶
　為之主之類人心萬事之主未有心不定而能進學¶
　者又曰學問只要專一如修養家想無成有釋氏想¶
　有成無只是專一然他底却難自家道理本來是有¶
　只要人去理㑹甚順且易又如莊子用志不分乃凝¶
　於神亦是如此敎人但他只是个空寂儒者之學則¶
　有許多道理若看得透徹可以貫事物可以洞古今¶
　又曰無適只是不走作聖人説不有博奕者乎為之¶
　猶賢乎已博奕豈是好事與其營營膠擾不若将此¶
<pb:KR3a0059_WYG_019-24b>¶
　心收在博奕上收本作殺又曰講學須於主一上做¶
　工夫若無主一工夫則所講底義理無安着處都不¶
　是自家物事若能就此上用功則外面許多義理方¶
　始為我有或問不拘静坐與應事皆要得專一否曰¶
　静坐非是要如坐禪入定斷絶思慮只收歛身心莫¶
　令走作閑思慮則此心湛然無事自然專一古人自¶
　少小時便做了這工夫故方其洒掃時加帚之屬至¶
　於學詩學舞學絃誦皆要專一如學射時心若不在¶
<pb:KR3a0059_WYG_019-25a>¶
　何以能中學御時心若不在何以使得他馬書數亦¶
　然今既自小不曾做得不奈何須着從今做去方得¶
　若不做這工夫却要讀書㸔義理恰似立屋無基址¶
　且無安頓屋柱處今且説那營營底心㑹得與道理¶
　相入否㑹得與聖賢之心相契否今求此心正為要¶
　立箇基址得此心光明有箇存主處然後為學便有¶
　歸著若此心雜然昏亂自無頭當却學從那處去又¶
　何處是收功處故程先生須令於敬上做工夫正為¶
<pb:KR3a0059_WYG_019-25b>¶
　此也而南軒張氏亦曰伊川先生云云夫所謂一者¶
　豈有可玩而執哉無適乃一也嘗識於平居暇日深¶
　體其所謂無適者則庻乎可識於意言之表矣又答¶
　學者云諭及云云此正當深思於主一上進步要是¶
　常常省察使凝歛清肅之時多則當漸有向進矣又¶
　云伊洛老先生所謂主一無適眞學者指南故某欲¶
　其於操舎之間體察而居毋越思事靡他及乃是實¶
　下手處若於此用力自然漸覺近裏趨約意味日别¶
<pb:KR3a0059_WYG_019-26a>¶
　見則為實見得則為實得不然徒談髙説妙元只在¶
　膠膠擾擾域中爾¶
又主一箴曰人禀天性其生也直克順厥彞則靡有忒¶
事物之感紛紜朝夕動而無節生道或息惟學有要持¶
敬勿失騐厥操舎乃知出入曷為其敬妙在主一曷為¶
其一惟以無適居毋越思事靡他及涵泳于中匪忘匪¶
亟斯須造次是保是積既久而精乃㑹於極勉哉勿倦¶
聖賢可則¶
<pb:KR3a0059_WYG_019-26b>¶
又主一銘曰人之心一何危紛百慮走千岐惟君子克¶
自持正衣冠攝威儀澹以整儼若思主于一復何之事¶
物來審其幾應以專匪可移理在我寜彼隨積之久昭¶
厥微静不偏動靡違嗟勉哉自邇卑惟勿替日在兹¶
　此章論主一無適¶
程子曰整齊嚴肅則心自一一則無非僻之干矣¶
　閑邪則固一矣然主一則不消言閑邪有以一為難¶
　見不可下工夫如何一者無他只是整齊嚴肅云云¶
<pb:KR3a0059_WYG_019-27a>¶
　此意但涵養久之則天理自然明¶
又曰嚴威儼恪非敬之道但致敬須從此入¶
　又問敬云云曰整衣冠嚴容貌而已尹氏聞之於言¶
　下有省焉○朱子曰伊川整齊嚴肅一段是切至工¶
　夫説與人問敬曰不必解説但整齊嚴肅便是或問¶
　上蔡常惺惺之説如何曰不如程子云云尤切人能¶
　如此則其心常惺惺又曰持敬之説不必多言但熟¶
　味整齊嚴肅嚴威儼恪動容貌整思慮正衣冠尊瞻¶
<pb:KR3a0059_WYG_019-27b>¶
　視此等類説而實加工焉則所謂直内所謂主一自¶
　然不廢安排而身心肅然表裏如一又曰比因朋友¶
　講論探究學者之病只是合下欠却持敬工夫所以¶
　事事滅裂其言敬者又只説能存此心自然中理至¶
　於容貌詞氣往往全不加工設使眞能如此存得亦¶
　與釋老何異上蔡説便有此病了又况心慮荒忽未¶
　必眞能存得邪程子言敬必以整齊嚴肅正衣冠尊¶
　瞻視為先又言未有箕踞而心不慢者如此乃是至¶
<pb:KR3a0059_WYG_019-28a>¶
　論而先聖説克己復禮尋常講説於禮字每不快意¶
　必訓作理字然後已今乃知其精微縝宻非常情所¶
　能及耳○南軒亦曰古人衣冠容止之間不是要作¶
　意矜持只是循他天則合如是為尋常因循怠弛故¶
　須着勉强自持外之不肅而謂能敬於内可乎又曰¶
　詳考從上聖賢以及程氏之説論下學處莫不以正¶
　衣冠肅容貌為先盖必如此然後得所存而不流於¶
　邪僻易所謂閑邪存其誠程氏所謂制之於外以養¶
<pb:KR3a0059_WYG_019-28b>¶
　其中者此也○以上論整齊嚴肅¶
上蔡謝氏曰敬是常惺惺法¶
　朱子曰惺惺乃心不昏昧之謂只此便是敬今人説¶
　敬以整齊嚴肅言之固是然心若昏昧燭理不明雖¶
　强把捉豈得為敬又曰心常惺惺自無客慮又曰曾¶
　子戰戰兢兢乃敬之法此心不存則常昏怠又曰古¶
　人瞽史誦詩之類是規戒警誨之意無時不然被他¶
　恁地聒後自住不得大抵學問須是警省又因言瑞¶
<pb:KR3a0059_WYG_019-29a>¶
　巖僧每日間常自問主人翁惺惺否自答曰惺惺今¶
　時學者却不能如此又引釋氏説心云不得跳舉不¶
　得昏沉是他見得此心只有兩項跳舉是走作時昏¶
　沉是放倒時惟敬則都無此疾或問謝氏之説佛氏¶
　亦有此語曰其喚醒此心則同而為其道則異吾儒¶
　喚醒此心欲他照管許多道理佛氏則空喚醒在此¶
　無所作為又曰心既常惺惺又以規矩繩檢之此内¶
　外交相養之道也○以上論常惺惺法¶
<pb:KR3a0059_WYG_019-29b>¶
尹氏曰敬者其心收歛不容二物之謂¶
　和靖自言初見伊川時敎某看敬字某請益伊川曰¶
　主一則是敬當時雖領此語不若近時㸔得更親切¶
　祁寛問如何是主一先生曰敬有甚形影只收歛身¶
　心便是主一且如人到神祠中致敬時其心收歛更¶
　着不得毫髪事非主一而何○按朱子大學或問有¶
　曰敬者聖學之所以成始成終者也程子於此嘗以¶
　主一無適言之矣嘗以整齊嚴肅言之矣至其門人¶
<pb:KR3a0059_WYG_019-30a>¶
　謝氏之説則又有所謂常惺惺法者焉尹氏之説又¶
　有所謂其心收歛不容二物者焉觀是數説足以知¶
　其用力之方矣或問三先生言敬之異曰譬如此室¶
　四方皆入得若從一方入至此則三方入處皆在其¶
　中矣○愚謂持敬之道當合三先生之言而用力焉¶
　然後内外交相養之功始備¶
程子曰敬而無失便是喜怒哀樂未發謂之中敬不可¶
謂中但敬而無失即所以中¶
<pb:KR3a0059_WYG_019-30b>¶
　又曰中者天下之大本天地之間亭亭當當直上直¶
　下之正理出則不是惟敬而無失最盡○或問程子¶
　之言敬而無失者奈何朱子曰此言人能持敬而無¶
　間斷則喜怒哀樂渾然在中而無所偏倚子夏之言¶
　本不為此程子特取其有㑹於吾心耳○問云云曰¶
　出則不是盖謂發則便不可謂之中也且如喜而中¶
　節雖是中節便是倚於喜矣但在喜之中無過不及¶
　故謂之和耳○此章言敬所以中¶
<pb:KR3a0059_WYG_019-31a>¶
程子曰誠者天之道敬者人事之本敬者用也敬則誠¶
　又曰誠然後能敬未及誠時却須敬而後能誠又曰¶
　主一謂之敬一者謂之誠主則有意在愚謂主一指¶
　用功而言一指本然全體而言主則猶用意所謂誠¶
　之者人之道也至於一則不待用意所謂誠者天之¶
　道也○問敬是存誠之道否謝氏曰然須是體便見¶
　得○此章言敬而後能誠¶
程子曰學要在敬也誠也中間便有仁又曰纔不敬便¶
<pb:KR3a0059_WYG_019-31b>¶
私欲萬端害於仁¶
　問孔門諸子問仁聖人多告之以敬如何楊氏曰齋¶
　莊中正仁之守也要得為仁須主敬學要得從洒掃¶
　應對上做起曲禮一篇其文似乎淺末假使學到聖¶
　人之於天道亦不能出此○問學以何為極武夷胡¶
　氏曰仁仁從何入曰從敬入何謂敬曰心不在焉是¶
　為不敬○朱子曰百行萬善固是都合着力然如何¶
　件件去理㑹百行萬善統于五常五常又總於仁所¶
<pb:KR3a0059_WYG_019-32a>¶
　以孔孟只教人求仁求仁只是主敬求其心○又答¶
　學者曰齊王愛牛孺子入井此二章反復指示最為¶
　親切但此只説得感物發見後一段事其徹頭徹尾¶
　涵養根本一段工夫却不曾説着以今觀之若平日¶
　都不致養則人欲勝而天理微其發見之端亦絶無¶
　而僅有爾雖或時有發見亦何由察而識之雖使幸¶
　而識之亦何由操存得住擴充得行故學者要當如¶
　孔門所指求仁之方日用之間以敬為主不論感與¶
<pb:KR3a0059_WYG_019-32b>¶
　未感平日常是如此涵養則善端之發自然明著少¶
　所間斷察識操存擴充皆不難乎用力矣如是而造¶
　次顛沛無時不習則此心之體貫乎動静語黙之間¶
　而無一息之間斷斯其所謂仁歟○問五峰曰敬以¶
　養吾仁又曰敬則仁矣二説如何曰敬以養吾仁則¶
　是先識仁了然後别以敬養之而敬與仁為二矣敬¶
　則仁却是就此實下工夫仁便只在這裏此意極為¶
　親切○以上言敬然後能仁¶
<pb:KR3a0059_WYG_019-33a>¶
程子曰静後見萬物自然皆有春意¶
　又謝顯道從明道於扶溝明道一日謂之曰爾輩在¶
　此相從只是學某言語故其學心口不相應盍若行¶
　之請問焉曰且静坐伊川每見人静坐便嘆其善學¶
　而其言則曰敬則自虚而静不可把虚静做敬問敬¶
　莫是静否曰才説静便入于釋氏之説不用静字只¶
　是敬字才説静便是忘也孟子曰必有事焉而勿正¶
　心勿忘勿助長也必有事焉便是心勿忘勿正便是¶
<pb:KR3a0059_WYG_019-33b>¶
　勿助長又曰必有事焉主養氣而言故必主於敬或¶
　問先生於喜怒哀樂未發之前下動字下静字曰謂¶
　之静則可然静中須有物始得這裏便是難處學者¶
　莫若且理㑹敬能敬則知此矣詳此數條則又不專¶
　以静為主○朱子嘗論之曰聖人定之以中正仁義¶
　而主静要人静定其心自在主宰程子又恐只管静¶
　去與事物不相交涉却説箇敬有問周先生説静與¶
　程先生説敬義同而意異否朱子曰程子是怕人理¶
<pb:KR3a0059_WYG_019-34a>¶
　會不得他静字意便似坐禪入定周子之説只是無¶
　欲故静其意大抵以静為主朱子發明二先生之意¶
　如此至其為論有曰明道敎人静坐李先生亦敎人¶
　静坐須静坐始能收歛又曰始學工夫須是静坐静¶
　坐則本原定又曰心於未遇事時須是静臨事方用¶
　便有氣力知當静時不静思慮散亂及至臨事已用¶
　倦了伊川解静專處云不專一則不能直遂閑時須¶
　是收歛做事便有精神又曰心要精一方静時須湛¶
<pb:KR3a0059_WYG_019-34b>¶
　然在此不得困頓如鏡様遇事時方好又曰為學工¶
　夫須要静静多不妨才静事都見得然總是一箇敬¶
　又曰主静所以養其動又曰静者養動之根又曰主¶
　静夜氣一章可見以上數條盖祖周子主静之説也¶
　至其門人以静坐工夫與役役應接不同為問則答¶
　之曰不必如此反成坐馳便收歛勿令放逸到窮理¶
　精微自然思慮不至妄動凡所云為莫非正理亦何¶
　必兀然静坐然後為持敬又曰明道説静坐可以為¶
<pb:KR3a0059_WYG_019-35a>¶
　學上蔡亦言多着静不妨此説終是小偏才偏便做¶
　病道理自有動時自有静時學者只是敬以直内義¶
　以方外見得世間無處不是道理不必專於静處求¶
　所以伊川謂只用敬不用静便説得平又曰不必特¶
　地將静坐做一件工夫但着一敬字通貫動静則於¶
　二者之間自無間斷處又曰存養之功不專在静坐¶
　時須於日用動静之間無處不下工夫乃無間斷爾¶
　又曰無事静坐有事應酬隨時隨處無非自己身心¶
<pb:KR3a0059_WYG_019-35b>¶
　運用但常自提撕勿與俱往便是工夫事物之來豈¶
　以漠然不應為是耶其答南軒書云來教謂言静則¶
　溺於虚無然此二字如佛老之論則誠有此患若以¶
　天理觀之則動之不能無静猶静之不能無動也静¶
　之不可不養猶動之不可不察也但見得一動一静¶
　互為其根敬義夾持不容間斷之意則雖下静字元¶
　非死物至静之中自有動之端焉是乃所以見天地¶
　之心者而先王之所以至日閉闗盖當此之時則安¶
<pb:KR3a0059_WYG_019-36a>¶
　静以養乎此爾固非逺事絶物閉目兀坐而偏於静¶
　之謂但未接物時便有敬以主乎其中則事至物來¶
　善端昭著所以察之者益精明爾來教又謂某言以¶
　静為本不若遂言以敬為本此固然也然敬字工夫¶
　通貫動静而必以静為本今若遂易為敬雖若完全¶
　然却不見敬之所施有先有後則亦未得為的當也¶
　至如來教所謂要須静以涵動之所本察夫動以見¶
　静之所存動静相須體用不離而後為無滲漏也此¶
<pb:KR3a0059_WYG_019-36b>¶
　數語卓然意語俱到謹當書之左席出入觀省以上¶
　數條則又本程子主敬之説而不專主於静也○南¶
　軒亦嘗言程子教人以敬即周子主静之意又曰一¶
　二年來頗專於敬字上勉力愈覺周子主静之意為¶
　有味程子謂於喜怒哀樂未發之前更怎生求只平¶
　日涵養便是此意當深體之也南軒此言盖合敬静¶
　為一學者宜深味之○以上兼言敬静¶
程子曰天地設位而易行乎其中即是敬也敬則無間¶
<pb:KR3a0059_WYG_019-37a>¶
斷¶
　朱子曰易是自然造化聖人本意只説自然造化流¶
　行程子將來就人身説敬則這道理流行不敬便間¶
　斷也○問云云曰天地也似有箇主宰方始恁地變¶
　易便是天地底敬¶
程子曰聖人齋戒敬也以神明其德惡人齋戒亦敬也¶
故可以事上帝¶
　朱子曰遺書錄明道語多有只載聖人全句不添一¶
<pb:KR3a0059_WYG_019-37b>¶
　字底如曰思無邪如曰聖人以此齋戒以神明其德¶
　夫皆是亦有重出者是當時舉此語敎人思量曰便¶
　是聖人也要神明這箇本是一箇靈聖底物事自家¶
　齋戒便㑹靈聖不齋戒便不靈聖古人所以七日戒¶
　三日齋問齋戒是敬否先生曰固是敬但齋較嚴於¶
　戒湛然純一之謂齋肅然警惕之謂戒到湛然純一¶
　時那肅然警惕也無了¶
程子曰敬即是禮無已可克始則須絶四¶
<pb:KR3a0059_WYG_019-38a>¶
　愚按絶四者克己之事能敬則禮復矣故曰無已可¶
　克¶
問敬還用意否曰其始安得不用意若不用意却是都¶
無事也¶
又曰人之至神祠佛廟便敬何也只由居常不敬見彼¶
乃敬若能常敬則至神祠佛廟亦止如此¶
又曰某書字甚敬非是欲字好只此是學只此求放心¶
又曰學者須敬守此心不可急迫當栽培深厚涵泳於¶
<pb:KR3a0059_WYG_019-38b>¶
其間然後可以自得但急迫求之只是私已終不足以¶
達道¶
　又曰今學者敬而不見得又不安者只是心生亦是¶
　太以敬來做事得重此恭而無禮則勞也恭者私為¶
　恭之恭禮者本體之禮是自然底道理也只恭而不¶
　為自然底道理故不自在也須是恭而安○又曰今¶
　志於義理而心不安樂者何也此則正是剰一助長¶
　之病雖則心操之則存舎之則亡然而持之太甚便¶
<pb:KR3a0059_WYG_019-39a>¶
　是必有事焉而正之也如此者只是德孤德不孤必¶
　有隣德盛自無窒礙左右逢其原也又曰道箇敬字¶
　也不大段用得力又曰吕與叔六月中來緱氏某嘗¶
　窺之必見其儼然危坐可謂敦篤矣學者須恭敬但¶
　不可令拘迫拘迫則難久也又曰執事須是敬又不¶
　可矜持太過○問學為敬不免有矜持如何謝氏曰¶
　矜持過當却不是尋常作事用心過當便有失要在¶
　勿忘勿助長之間耳○或問主敬只存之於心少寛¶
<pb:KR3a0059_WYG_019-39b>¶
　四體亦無害否朱子曰敬則四體自然收歛不待十¶
　分着意安排而四體自然舒適着意安排久而生病¶
　矣○問行篤敬曰篤者重而有深沈之意敬而不篤¶
　則恐有拘迫之患又曰人之持敬若拘迫不和便非¶
　自然之理¶
上蔡謝氏曰事至應之不與之往非敬乎萬變而此常¶
存奚紛擾之有夫子曰事思敬正謂此耳¶
龜山楊氏曰君子無所不用其敬¶
<pb:KR3a0059_WYG_019-40a>¶
　翟霖送伊川西遷道宿僧舎坐處皆塑像先生令轉¶
　椅勿背霖曰豈以其徒敬之故亦當敬耶先生曰但¶
　具人形貌便不當嫚因賞此語曰孔子云始作俑者¶
　其無後乎為其象人而用之也蓋象人而用之其流¶
　必至於用人君子無所不用其敬見似人者不忽於¶
　人可知矣若於似人而萌輕忽之心其流必至於輕¶
　忽人¶
問敬何以用功朱子曰内無妄思外無妄動¶
<pb:KR3a0059_WYG_019-40b>¶
又曰敬非塊然兀坐耳無聞目無見全不省事之謂只¶
收歛身心整齊純一即敬也¶
　曰敬不是百慮休置之謂只要隨事專一謹畏不放¶
　逸耳又曰敬不是閉目嘿坐須是隨事致敬又曰二¶
　先生所論敬字須該貫動静看方其無事而存主不¶
　懈者固敬曰及其有事而酬酢不亂者亦敬也故曰¶
　毋不敬儼若思又曰事思敬執事敬豈必以攝心坐¶
　禪而謂之敬哉¶
<pb:KR3a0059_WYG_019-41a>¶
問持敬恐不能久當如何用功曰習則熟熟則能久矣¶
又曰以敬為主則内外肅然不忘不助而心自存¶
　下文云不知以敬為主而欲存心不免將一箇心把¶
　捉一箇心外面未有一事時裏面已二頭兩緒不勝¶
　其擾擾矣就使實能把捉得住只此已是大病况未¶
　必能乎儒釋之異亦只於此便分了如云常見此心¶
　光爍爍地便是有兩箇主宰不知光者是真心乎見¶
　者是真心乎¶
<pb:KR3a0059_WYG_019-41b>¶
南軒張氏曰心生生而不窮者道也敬則生矣生則烏¶
可已也怠則放放則死矣是以君子以畏天命不敢遑¶
寜懼其一失而同於庻物也¶
又曰敬則心之道昭昭然非如釋氏坐忘槁木死灰之¶
謂也¶
又曰嚮晦入宴息乃敬也知嚮晦宴息之為非怠惰乃¶
可論敬之理矣¶
　答李季修云所謂敬之説當用力誠不可怠惰而嚮¶
<pb:KR3a0059_WYG_019-42a>¶
　晦宴息亦當隨時某以為云云¶
武夷胡氏曰敬之一字力行十年須别¶
　自程子天地設位而下每條各一義¶
敬齋箴曰正其衣冠尊其瞻視潛心以居對越上帝足¶
容必重手容必恭擇地而蹈折旋蟻封出門如賓承事¶
如祭戰戰兢兢罔敢或易守口如瓶防意如城洞洞屬¶
屬罔敢或輕不東以西不南以北當事而存靡他其適¶
弗貳以二弗參以三惟心惟一萬變是監從事於斯是¶
<pb:KR3a0059_WYG_019-42b>¶
曰持敬動静弗違表裏交正須㬰有間私慾萬端不火¶
而熱不氷而寒毫釐有差天壤易處三綱既淪九法亦¶
斁於乎小子念哉敬哉墨卿司戒敢告靈臺¶
　問云云曰此是敬之目説有許多地頭去處又曰須¶
　㬰之間以時言毫釐之差以事言或問敬齋箴後面¶
　少些從容不迫之意欲先生添數語曰如何解迫切¶
　今未曾下手便要從容不迫却無此理除非那人做¶
　工夫大段迫切然後勸他勿迫如人相戰未曾交鋒¶
<pb:KR3a0059_WYG_019-43a>¶
　便要退可乎今未曾做工夫在如何便要開後門○¶
　黄氏曰此引是從粗説入精從淺説入深又曰動静¶
　不違表裏交正是一篇綱領¶
敬齋銘曰敬者宅心之要而聖學之淵源也天生斯人¶
良心則存聖愚曷異敬肆是分事有萬變統乎心君一¶
頽其綱冺然絲棼自昔先民惟曰以敬克持其身順保¶
常性敬匪有加惟主乎是履薄臨深不昧厥理事至理¶
形其應如響而實卓然不與俱往動静不違體用無忒¶
<pb:KR3a0059_WYG_019-43b>¶
惟敬之功協于天德嗟爾君子敬之敬之用力之久其¶
惟自知勿憚其艱而或怠遑亦勿迫切而不以常毋忽¶
事物必精吾思察其所發以㑹于微忿慾之萌則杜其¶
源有過斯改見善則遷是則天命不遏于躬魚躍鳶飛¶
仁在其中於焉有得學則不窮知至而至知終而終嗟¶
爾君子勉哉敬止成已成物匪曰二致任重道逺其端¶
伊邇毫釐有差繆則千里¶
　愚按晦庵之箴南軒之銘其言敬之義至矣盡矣故¶
<pb:KR3a0059_WYG_019-44a>¶
　以係於篇之終云○中亦有兼言者要皆以敬為主¶
　　　　右專言敬¶
　¶
　¶
　¶
　¶
　¶
　¶
<pb:KR3a0059_WYG_019-44b>¶
　¶
　¶
　¶
　¶
　¶
　¶
　¶
　西山讀書記卷十九¶
