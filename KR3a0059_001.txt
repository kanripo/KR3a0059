# -*- mode: mandoku-view; -*-
#+TITLE: 西山讀書記
#+DATE: 2015-08-24 22:59:14.025719
#+PROPERTY: ID KR3a0059
#+PROPERTY: BASEEDITION WYG    
#+PROPERTY: JUAN 卷一
<pb:KR3a0059_WYG_001-1a>¶
欽定四庫全書¶
　西山讀書記卷一¶
　　　　　　　　　　　　宋　眞德秀　撰¶
　　　天命之性¶
書湯誥曰惟皇上帝降衷于下民若有恒性克綏厥猷¶
惟后¶
　此成湯誥萬邦之詞○孔氏曰皇大也衷善也順人¶
　有常之性能安立其道則惟在於君唐孔氏曰天生¶
<pb:KR3a0059_WYG_001-1b>¶
　蒸民與之五常之性使有仁義禮智信是天降善於¶
　民也○程子曰以形體謂之天以主宰謂之帝○朱¶
　子曰自天而言謂之降衷自人受此衷而言則謂之¶
　性其要在降字上猷即道道者性之發用處又曰衷¶
　字只是無過不及之中是恰好底道理天生人物各¶
　有一至當恰好底道理降與爾與程子所謂天然自¶
　有之中劉子所謂民受天地之中相似昔人云衷善¶
　也却未親切○林氏曰天能降衷于民不能使民保¶
<pb:KR3a0059_WYG_001-2a>¶
　其常性而勿失故為之君而付之以教命之任師矌¶
　曰天生民而立之君使司牧之勿使失性者謂勿使¶
　失其所降之衷也民既有降衷之性至於循其固有¶
　之性以安其所謂道者是乃君之事故曰云云湯欲¶
　言桀之暴虐夫民以亡天下則以此言為先盖推本¶
　上天所為立君乂民之意與仲虺之誥惟天生民有¶
　欲無主乃亂之言相為終始○蔡氏曰天之降命而¶
　具仁義禮智信之理無所偏倚所謂衷也人之禀命¶
<pb:KR3a0059_WYG_001-2b>¶
　而得仁義禮智信之理與心俱生所謂性也循其理¶
　之自然而有仁義禮智信之行所謂道也以降衷而¶
　言則無有偏倚順其自然固有常性矣以禀受而言¶
　則不無清濁純雜之異故必待君師之作而後能使¶
　之安於其道故曰克綏厥猷惟后夫天生民有欲以¶
　情言也上帝降衷下民以性言也仲虺即情以言人¶
　之欲成湯原性以明人之善盖互相發云○愚按六¶
　經言性始見於此○又伊川曰兹乃不義習與性成¶
<pb:KR3a0059_WYG_001-3a>¶
　是又兼習而言與湯言降衷之性亦互相發也○聖¶
　賢之言衷曰降衷命曰降命才曰降才深味降之一¶
　言真若天之與人交相付受明命赫然不離心目之¶
　間也可不敬哉○蔡氏說若有恒性與諸說異恐未¶
　安○安於其道謂父安於慈子安於孝之類¶
詩蒸民之首章曰天生蒸民有物有則民之秉彜好是¶
懿德¶
　此尹吉甫美宣王之詩○朱子曰天生衆民有是物¶
<pb:KR3a0059_WYG_001-3b>¶
　必有是則五官百骸九竅五藏而達於父子君臣夫¶
　婦長幼無非物也而莫不有法焉如視之明聴之聰¶
　貌之恭言之順君臣有義父子有親之類是也是乃¶
　民所執之常性故於其情無不好此美徳者昔孔子¶
　讀詩至此而贊之曰為此詩者其知道乎而孟子引¶
　之以證性善之說其指深矣○按朱子此語本之龜¶
　山楊氏而小異盖楊氏曰視聴言動必由禮焉此一¶
　身之則為君止於仁為臣止於敬為子止於孝為父¶
<pb:KR3a0059_WYG_001-4a>¶
　止於慈此君臣父子之則愚謂有物有則乃天理之¶
　自然今曰必由禮止於仁則人道之當然矣故朱子¶
　不盡取也○朱子又曰物指形氣則乃理也物之理¶
　方為則若便以物為則非也而南軒張氏有曰夫有¶
　是物必有是則茍失其則實已非矣其得謂是名哉¶
　故凡言君不君臣不臣父不父子不子皆以失其則¶
　故也人生於天地之中其所以名為人者以天之降¶
　衷善無不備也失其所以為人之道則雖名為人也¶
<pb:KR3a0059_WYG_001-4b>¶
　而實何如哉其言深有警焉故附於此¶
春秋左氏傳劉康公曰民受天地之中以生所謂命也¶
是以有動作禮義威儀之則以定命也¶
　程子曰民受天地之中以生天命之謂性也○問受¶
　中與程子天然自有之中是一意否朱子曰只是一¶
　意盖指大本之中也又問劉子所謂中即周子所謂¶
　太極否曰只一般但名不同中是恰好處○又曰這¶
　幾个字自古聖賢上下數千年喚得都一般必竟是¶
<pb:KR3a0059_WYG_001-5a>¶
　聖賢𫝊授不斷故能如此至春秋時其傳猶未泯如¶
　劉康公論人受中以生其窮理甚精○愚按民受天¶
　地之中以生故凡動作禮義威儀皆有自然之準則¶
　過之非中也不及亦非中也所以然者以其有定命¶
　也命出於天一定而不可易雖欲違之得乎動作以¶
　身言禮義以理言威儀以著於外者言¶
易大傳一隂一陽之謂道¶
　朱子曰隂陽迭運者氣也其理則所謂道○程子曰¶
<pb:KR3a0059_WYG_001-5b>¶
　離隂陽便無道隂陽氣也所以隂陽者是道也氣形¶
　而下者道形而上者又曰道非隂陽也所以一隂一¶
　陽者道也如一闔一闢謂之變¶
繼之者善也成之者性也¶
　道具於隂而行於陽繼言其發也善謂化育之功陽¶
　之事也成言其具也性謂物之所受言物生則有性¶
　而各具是道也隂之事也○問性具仁義禮智曰性¶
　猶是說成之者性只一隂一陽之道可知做人做物¶
<pb:KR3a0059_WYG_001-6a>¶
　已具是四者矣○問一隂一陽之謂道便是太極否¶
　曰隂陽只是隂陽道便是太極○繼之者善元亨也¶
　成之者性利貞也○繼是接續綿綿不息之意成是¶
　凝成有主之意○問云云曰以一日言之則晝陽而¶
　夜隂以一月言之則望前為陽望後為隂以一嵗言¶
　之則春夏為陽秋冬為隂從古至今恁地滚將去只¶
　是這箇隂陽是孰使之然也乃道也此氣之動為人¶
　為物渾是一箇道理故未生人物以前此理本善所¶
<pb:KR3a0059_WYG_001-6b>¶
　以謂繼之者善氣質既定為人為物所以謂成之者¶
　性○大哉乾元萬物資始乃繼之者善也乾道變化¶
　各正性命此成之者性也○繼之者善自隂陽變化¶
　而言成之者性自人物禀受而言隂陽變化流行而¶
　未始有窮陽之動也人物禀受一定而不可易隂之¶
　靜也○天地變化不為無隂然物之未形則屬乎陽¶
　物正其性不為無陽然形氣已定則屬乎隂張忠定¶
　公云云事未著字以前屬陽著字以後屬隂似窺見¶
<pb:KR3a0059_WYG_001-7a>¶
　此意○繼之者善繼字是動之頭若只一闔一闢而¶
　無繼便是合殺了問繼是動静之間否曰是静之終¶
　動之始也○問孔子言性與天道不可得而聞而孟¶
　子教人纔開口便說性善是如何曰孟子亦大槩說¶
　性善至於性之所以善亦少曾說必如孔子所謂一¶
　隂一陽之謂道繼之者善也成之者性也方是說性¶
　與天道耳¶
孝經子曰天地之性人為貴¶
<pb:KR3a0059_WYG_001-7b>¶
　董子曰人受命於天固超然異於羣生入有父子兄¶
　弟之親出有君臣上下之誼㑹聚相遇則有耆老長¶
　幼之施燦然有文以相接驩然有恩以相愛此人之¶
　所以貴也生五糓以食之桑麻以衣之六畜以養之¶
　服牛乗馬圏豹檻虎是其得天之靈貴於物也故孔¶
　子曰天地之性人為貴明於天性知自貴於物知自¶
　貴於物然後知仁誼知仁誼然後重禮節重禮節然¶
　後安處善安處善然後樂循理樂循理謂之君子故¶
<pb:KR3a0059_WYG_001-8a>¶
　孔子曰不知命無以為君子此之謂也○龜山楊氏¶
　曰人禀五行之秀氣而靈於萬物者也故曰天地之¶
　性人為貴然人之下愚卒至於同乎物者豈賦予之¶
　異哉失其性而自賊之過也○西山李氏曰人之性¶
　即天地之性也○愚按荀子曰水火有氣而無生草¶
　木有生而無知禽獸有知而無義人有氣有生有知¶
　亦且有義故最為天下之貴也其論似矣至其論性¶
　則以為惡論禮則以為偽何其自相戾耶¶
<pb:KR3a0059_WYG_001-8b>¶
中庸天命之謂性率性之謂道修道之謂教¶
　朱子曰命猶令也性即理也天以隂陽五行化生萬¶
　物氣以成形而理亦賦焉猶命令也於是人物之生¶
　因各得其所賦之理以為健順五常之德所謂性也¶
　率循也道猶路也人物各循其性之自然則其日用¶
　事物之間莫不各有當行之路是則所謂道也修品¶
　節之也性道雖同而氣禀或異故不能無過不及之¶
　差聖人因人物之當行者而品節之以為法於天下¶
<pb:KR3a0059_WYG_001-9a>¶
　則謂之教若禮樂刑政之屬是也盖人之所以為人¶
　道之所以為道聖人之所以為教原其所自無一不¶
　本於天而備於我學者知之則其於學知所用力而¶
　自不能已矣○或問云云何也曰天命之謂性言天¶
　之所以命乎人者是則人之所以為性也盖天之所¶
　以賦與萬物而不能自已者命也吾之得乎是命以¶
　生而莫非全體者性也故以命言之則曰元亨利貞¶
　而四時五行庶類萬化莫不由是以出以性言之則¶
<pb:KR3a0059_WYG_001-9b>¶
　曰仁義禮智而四端五典萬事萬物之理無不統於¶
　其間盖在天在人雖有性命之分而其理則未嘗不¶
　一在人在物雖有氣禀之異而其理則未嘗不同此¶
　吾之性所以純粹至善而非若荀楊韓子之所云也¶
　率性之謂道言循其所得乎天以生者則事事物物¶
　莫不自然各有當行之路是則所謂道也盖天命之¶
　性仁義禮智而已循其仁之性則自父子之親以至¶
　於仁民愛物皆道也循其義之性則自君臣之分以¶
<pb:KR3a0059_WYG_001-10a>¶
　至於敬長尊賢亦道也循其禮之性則恭敬辭讓之¶
　節文皆道也循其智之性則是非邪正之分别皆道¶
　也盖所謂性者無一理之不具故所謂道者不待外¶
　求而無所不備所謂性者無一物之不得故所謂道¶
　者不假人為而無所不周雖鳥獸草木之生僅得形¶
　氣之偏而不能有以貫通乎全體然其知覺運動榮¶
　悴開落亦皆循其性而各有自然之理焉至於虎狼¶
　之父子蜂蟻之君臣豺獺之報本雌雄之有别則其¶
<pb:KR3a0059_WYG_001-10b>¶
　形氣之所偏又反有以存其義理之所得尤可以見¶
　天命之本然初無間隔而所謂道者亦未嘗不在是¶
　也是豈有待於人為而亦豈人之所得為哉修道之¶
　謂教言聖人因是道而品節之以立法垂訓於天下¶
　是則所謂教也盖天命之性率性之道皆理之自然¶
　而人物之所同得者也人雖得其形氣之正然其清¶
　濁厚薄之禀亦有不能不異者是以賢智者或失之¶
　過愚不肖者或失之不及而得於此者亦或不能無¶
<pb:KR3a0059_WYG_001-11a>¶
　失於彼是以私意人欲或生其間而於所謂性者不¶
　免有所昏蔽錯雜而無以全其所受之正性有不全¶
　則於所謂道者因亦有所乖戾舛逆而無以適於所¶
　行之宜惟聖人之心清明純粹天理渾然無所虧闕¶
　故能因其道之所在而為之品節防範以立教於天¶
　下使夫過不及者有以取中焉盖有以辨其親疎之¶
　殺而使之各盡其情則仁之為教立矣有以别其貴¶
　賤之等而使之各盡其分則義之為教行矣為之制¶
<pb:KR3a0059_WYG_001-11b>¶
　度文為使之有以守而不失則禮之為教得矣為之¶
　開導禁止使之有以别而不差則智之為教明矣夫¶
　如是是以人無知愚事無大小皆得有所持循據守¶
　以去其人欲之私而復乎天理之正推而至於天下¶
　之物則亦順其所欲違其所惡因其材具之宜以致¶
　其用制其取用之節以遂其生皆有政事之施焉此¶
　則聖人所以材成之道而致其彌縫輔贊之功然亦¶
　未始外乎人之所受乎天者而强為之也○問天命¶
<pb:KR3a0059_WYG_001-12a>¶
　謂性之命與死生有命之命不同何也曰死生有命¶
　之命是帶氣言之氣便有禀得多少厚薄之不同天¶
　命謂性之命是統乎理言之然天之所命不離乎氣¶
　但中庸此句乃是以理言○天命之謂性者是就人¶
　身中指出這个是天命之性不雜氣禀者而言○天¶
　命之謂性是專言理若云兼言氣便說率性之謂道¶
　不去如太極雖不離乎隂陽亦不雜乎隂陽○按輯¶
　畧程子曰上天之載無聲無臭其體則謂之易其理¶
<pb:KR3a0059_WYG_001-12b>¶
　則謂之道其用則謂之神其命於人則謂之性率性¶
　則謂之道修道則謂之教○生之謂性與天地之性¶
　同乎性字不可一槩論生之謂性止訓所禀受也天¶
　命之謂性此言性之理也今人言性柔緩性剛急皆¶
　生來如此此訓所禀受也若性之理則無不善曰天¶
　者自然之理也又曰道即性也若道外尋性性外尋¶
　道便不是又曰仁也者人也合而言之道也率性之¶
　謂道也又曰率性之謂道率循也若言道不先立下¶
<pb:KR3a0059_WYG_001-13a>¶
　名義則茫茫然何處下手何處着心又曰天命之謂¶
　性率性之謂道者天降是於下萬物流形各正性命¶
　者是所謂性也循其性而不失是所謂道也此亦通¶
　人物而言循性者馬則為馬之性又不做牛底性牛¶
　則為牛底性又不為馬底性此所謂率性也人在天¶
　地之間與萬物同流天幾時分别是人是物修道之¶
　謂教此則專主人事○呂氏曰中者天道也天徳也¶
　降而在人人禀而受之是之謂性書曰惟皇上帝降¶
<pb:KR3a0059_WYG_001-13b>¶
　衷於下民傳曰民受天地之中以生此人性之所以¶
　必善故曰天命之謂性性與天道本無有異但人雖¶
　受天地之中以生而梏於蕞爾之形體常有私意小¶
　智撓乎其間故與天地不相似所發遂至於出入不¶
　齊而不中節如使所得於天者不喪則豈不中節乎¶
　故良心所發莫非道也在我者惻隱羞惡辭讓是非¶
　皆道也在彼者君臣父子夫婦昆弟朋友之交皆道¶
　也在物之分則有彼此之殊在性之分則合乎内外¶
<pb:KR3a0059_WYG_001-14a>¶
　一體而已是皆人心所同然乃吾性之所固有隨喜¶
　怒哀樂之所發則愛必有差等敬必有節文所感重¶
　者其應也亦重所感輕者其應也亦輕自斬衰至緦¶
　喪服異等而九族之情無所憾自王公至皂𨽻儀章¶
　異制而上下之分莫敢爭非出於性之所有安能致¶
　是乎故曰率性之謂道○游氏曰天之命萬物者道¶
　也而性者具道以生也因其性之固然而無容私焉¶
　則道在我矣此率性之謂道也若出於人為則非道¶
<pb:KR3a0059_WYG_001-14b>¶
　矣○楊氏曰天命之謂性人欲非性也率性之謂道¶
　離性非道也性天命也命天理也道則性命之理而¶
　已孟子道性善盖原於此謂性有不善者誣天也性¶
　無不善則不可加損也無俟乎修焉率之而已揚雄¶
　謂學以修性非知性者也故孔子曰盡性子思曰率¶
　性曰尊徳性孟子曰知性養性未嘗言修也然則道¶
　其可修乎曰道者日用而不知也先王為之防範使¶
　過不及者取中焉所以教也謂之修者盖亦品節之¶
<pb:KR3a0059_WYG_001-15a>¶
　而已○又曰性命道三者一體而異名初無二致也¶
　故在天曰命在人曰性率性而行曰道特所從言之¶
　異耳○又曰人性上不可添一物堯法之所以為萬¶
　世法只是率性而已所謂率性循天理是也外邊用¶
　計用數假饒立得功業只是人欲之私與聖賢作處¶
　天地懸隔○朱子曰程子之論率性正就私意人欲¶
　未萌之處指其自然發見各有條理者而言以見道¶
　之所以得名非指修為而言也呂氏良心所發以下¶
<pb:KR3a0059_WYG_001-15b>¶
　至安能致是一節亦甚精宻但謂人雖受天地之中¶
　以生而梏於形體又為私意小知所撓故與天地不¶
　相似而發不中節必有以不失其所受乎天者然後爲¶
　道則所謂道者又在修為之後而反由教以得之非¶
　復子思程子所指人欲未萌自然發見之意矣游氏¶
　所謂無容私焉則道在我楊氏所謂率之而已者似¶
　亦皆有呂氏之病也○此率字不是用力伊川謂合¶
　而言之道也是此義○率性之謂道只是循性去皆¶
<pb:KR3a0059_WYG_001-16a>¶
　是道呂氏說以人行道若然則未行之前便不是道¶
　乎○性是箇渾淪物道是性中分派條理隨分派條¶
　理去皆是道如穿牛鼻絡馬首皆是隨他所通處仁¶
　義禮智物豈不有但偏耳隨他所通處道亦無不在¶
　○性與道相對則性是體道是用道便是在裏面做¶
　出底道理○程子謂通人物而言馬則為馬之性馬¶
　不做牛底性牛則為牛之性又不做馬底性物物各¶
　有箇理即此便是道○總而言之又只是一箇理否¶
<pb:KR3a0059_WYG_001-16b>¶
　曰是或引伊川循之而不失語以問者勉齋黄氏曰¶
　如此則循性不是道而不失方是道也又引類而循¶
　之順而修之以為程子之密㫖又謂因其良心之所¶
　發順而循之者為道終亦未免循之而不失之意循¶
　之而不失病在不失順而循之其病在順須要見得¶
　性也者人物不能不循循而見之常行之間便是道¶
　初非有意於不失亦非有意於順若是有意便是人¶
　為纔是人為便不是自然底道理怵惕惻隱是愛赤¶
<pb:KR3a0059_WYG_001-17a>¶
　子之道所以有是道者是循其性而自然有是道則¶
　良心所發便是循性今曰因其良心之所發順而循¶
　之則良心所發不是循性又何自而發耶待其既發¶
　而循之則是率情不是率性矣○愚按朱子論率性¶
　之義盖本程子之說而黄氏又辨不失二字為有病¶
　又益精矣或謂朱子於告子生之謂性章深言人物¶
　之異而於此章乃兼人物而言何也曰生之謂性以¶
　氣言者也天命之謂性以理言者也以氣言之則人¶
<pb:KR3a0059_WYG_001-17b>¶
　物所禀之不同以理言之則天之所命一而已矣然¶
　則人物各循其性斯謂之道則虎狼之搏噬馬牛之¶
　踶觸亦道耶曰子思之所謂率性云者循其天命之¶
　性也虎狼之慈仁馬牛之健順是也若夫搏噬踶觸¶
　則氣禀之所為而非天命之本然矣豈獨物為然凡¶
　人之為善者皆循天命之性也而為不善則發乎氣¶
　禀之性矣以是而觀則此章兼人物而言尚何疑哉¶
禮運人者其天地之徳隂陽之交鬼神之㑹五行之秀¶
<pb:KR3a0059_WYG_001-18a>¶
氣也¶
　鄭氏曰言人兼此氣性純也○孔氏疏曰天以覆為¶
　徳地以載為徳人感覆載為生是天地之徳也隂陽¶
　則天地據其氣謂之隂陽據其形謂之天地獨陽不¶
　生獨隂不成二氣相交乃生故云隂陽之交也鬼謂¶
　形體神謂精靈祭義云氣也者神之盛也魄也者鬼¶
　之盛也必形體精靈相㑹然後物生故曰鬼神之㑹¶
　也人感五行秀異之氣故有仁義禮智信是五行之¶
<pb:KR3a0059_WYG_001-18b>¶
　秀氣也故人者天地之德隂陽之交是其氣也鬼神¶
　之㑹五行之秀是其性也○愚按天地之徳盖指乾¶
　坤健順而言此天地之理人之所得以為性者也隂¶
　陽鬼神五行皆指氣而言流行天地之間而人之所¶
　得以為形者也然氣之流行理實寓焉非氣之外有¶
　所謂理也但理無不善氣則有清濁昏明之不同耳¶
　疏以天地之徳為氣鬼神五行為性恐非¶
又曰故人者天地之心也五行之端也¶
<pb:KR3a0059_WYG_001-19a>¶
　鄭氏曰此言兼氣性之效也正義曰天地髙逺在上¶
　臨下四方人居其中央動静應天地天地有人如人¶
　腹内有心動静應人也故云天地之心王肅曰人於¶
　天地之間如五藏之有心人乃生之最靈其心五藏¶
　之最聖也端猶首也萬物悉由五行而生而人最得¶
　其妙氣明仁義禮智信為五行之首也○邵子曰人¶
　居天地之中心居人之中張氏衍義曰人者天地之¶
　太極故居天地之中天地待之以為主亦賴之以為¶
<pb:KR3a0059_WYG_001-19b>¶
　用心者人之太極故居人之中人待之以為主亦賴¶
　之以為用○按邵張之言本非為此設而其義略同¶
　故附此¶
滕文公為世子將之楚過宋而見孟子孟子道性善言¶
必稱堯舜¶
　朱子曰道言也性者人所禀於天以生之理也渾然¶
　至善未嘗有惡人與堯舜初無少異但衆人汨於私¶
　欲而失之堯舜則無私欲之蔽而能充其性爾故孟¶
<pb:KR3a0059_WYG_001-20a>¶
　子與世子言每道性善而必稱堯舜以實之欲其知¶
　仁義不假外求聖人可學而至而不懈於用力也○¶
　程子曰性即理也天下之理原其所自未嘗不善喜¶
　怒哀樂未發何嘗不善發而中節即無往而不善發¶
　不中節然後為不善故凡言善惡皆先善而後惡言¶
　吉凶皆先吉而後凶言是非皆先是而後非¶
世子自楚反復見孟子孟子曰世子疑吾言乎夫道一¶
而已矣¶
<pb:KR3a0059_WYG_001-20b>¶
　時人不知性之本善而以聖賢為不可幾及故世子¶
　於孟子之言不能無疑而復來求見盖恐别有卑近¶
　易行之說也孟子知之故但告之如此以明古今聖¶
　愚本同一性前言已盡無復有他說也¶
成覵謂齊景公曰彼丈夫也我丈夫也吾何畏彼哉顔¶
淵曰舜何人也予何人也有為者亦若是公明儀曰文¶
王我師也周公豈欺我哉¶
　孟子既告世子以道無二致而復引此三言以明之¶
<pb:KR3a0059_WYG_001-21a>¶
　欲世子篤信力行以師聖賢不復當求他說也¶
今滕絶長補短將五十里也猶可以為善國書曰若藥¶
不&KR0578;眩厥疾不瘳¶
　言滕國雖小猶足為治但恐安於卑近不能自克則¶
　不足以去惡而為善也孟子言性始見於此而詳具¶
　於告子之篇然黙識而旁通之則七篇之中無非此¶
　意其所以擴前聖之未發而有功於聖人之門程子¶
　之言信矣¶
<pb:KR3a0059_WYG_001-21b>¶
告子曰性猶把柳也義猶桮棬也以人性為仁義猶以¶
把柳為桮棬¶
　朱子曰性者人生所禀之天理也告子言人性本無¶
　仁義必矯揉而後成如荀子性惡之說也¶
孟子曰子能順把柳之性而以為桮棬乎將戕賊把柳¶
而後以為桮棬也如將戕賊把柳而以為桮棬則亦將¶
戕賊人以為仁義與率天下之人而禍仁義者必子之¶
言夫¶
<pb:KR3a0059_WYG_001-22a>¶
　言如此則天下之人皆以仁義為害性而不肯為是¶
　因子之言而為仁義之禍也○南軒張氏曰有太極¶
　則有兩儀故立天之道曰隂與陽立地之道曰柔與¶
　剛立人之道曰仁與義仁義者性之所有而萬善之¶
　宗也人之有仁義乃其性之本然自親親而推之至¶
　於仁不可勝用自長長而推之至於義不可勝用皆¶
　順其所素有而非外之也若逆乎仁義則為失其性¶
　矣而告子乃以把柳為喻其言曰以人性為仁義則¶
<pb:KR3a0059_WYG_001-22b>¶
　失之甚矣盖仁義性也而曰以人性為仁義則性别¶
　為一物以人為矯揉而為仁義其失豈不甚乎○或¶
　謂把柳之可為桮棬亦性也朱子曰把柳之性固可¶
　以為桮棬然須斬伐裁截矯揉而後可成故孟子曰¶
　戕賊把柳而後可以為桮棬若把柳可為而楩楠不¶
　可為又是第二重義理不當引以為說○愚按程子¶
　曰服牛乗馬皆因其性而為之胡不乗牛而服馬理¶
　不可也或人之說盖本於此然把柳之為桮棬尚須¶
<pb:KR3a0059_WYG_001-23a>¶
　人力仁義之性本於自然不待着力此朱子所以不¶
　取之也其義精矣¶
告子曰性猶湍水也決諸東方則東流決諸西方則西¶
流人性之無分於善不善也猶水之無分於東西也¶
　朱子曰告子因前說而小變之近於揚子善惡混之¶
　說¶
孟子曰水信無分於東西無分於上下乎人性之善也¶
猶水之就下也人無有不善水無有不下今夫水搏而¶
<pb:KR3a0059_WYG_001-23b>¶
躍之可使過顙激而行之可使在山是豈水之性哉其¶
勢則然也人之可使為不善其性亦猶是也¶
　此章言性本善故順之而無不善本無惡故反之而¶
　後為惡非本無定體而可以無所不為也○或問告¶
　子揚子之說如何曰告子以為性無善惡揚子以為¶
　性有善惡其言雖同而所以言則亦不無少異也¶
告子曰生之謂性¶
　朱子曰生指人物之所以知覺運動者而言告子論¶
<pb:KR3a0059_WYG_001-24a>¶
　性前後四章語雖不同然其大意不外乎此與近世¶
　佛氏所謂作用是性者畧相似¶
孟子曰生之謂性也猶白之謂白與曰然白羽之白也¶
猶白雪之白白雪之白猶白玉之白與曰然¶
　白羽以下孟子再問而告子以為然則是謂凡有生¶
　者同是一性矣¶
然則犬之性猶牛之性牛之性猶人之性與¶
　孟子又言若果如此則犬牛與人皆有知覺皆能運¶
<pb:KR3a0059_WYG_001-24b>¶
　動其性皆無以異矣於是告子自知其非而不能對¶
　也○今按性者人之所得於天之理也生者人之所¶
　得於天之氣也性形而上者也氣形而下者也人物¶
　之生莫不有是性亦莫不有是氣然以氣言之則知¶
　覺運動人與物初不異也以理言之則仁義禮智之¶
　禀豈物之所得而全哉告子不知性之為性而以所¶
　謂氣者當之是以把柳湍水之喻食色無善無不善¶
　之說縱横繆戾紛紜舛錯而此章之誤乃其本根所¶
<pb:KR3a0059_WYG_001-25a>¶
　以然者盖徒知知覺運動之蠢然者人與物同而不¶
　知仁義禮智之粹然者人與物異也孟子以是折之¶
　其義精矣○人物之生天賦之以此理未嘗不同但¶
　人物之禀受自有異爾如一江水杓取只得一杓碗¶
　取只得一碗至於一桶一缸各隨器量不同故理亦¶
　隨以異○物亦具有五行只是得五行之偏者耳○¶
　論萬物之一原則理同而氣異觀萬物之異體則氣¶
　猶相近而理絶不同氣相近如知寒煖識饑飽好生¶
<pb:KR3a0059_WYG_001-25b>¶
　惡死趨利避害人與物都一般理不同如蜂蟻之君¶
　臣只是義上有一㸃子明虎狼之父子只是仁上有¶
　一㸃子明其他更推不去○問人物皆禀天地之理¶
　以為性皆受天地之氣以為形若人禀之不同固是¶
　氣有昏明厚薄之異若在物言之不知是所禀之理¶
　便有不全耶亦是緣氣禀之昏蔽故如此耶曰惟其¶
　所受之氣只有許多故其理亦只有許多如犬馬形¶
　氣如此故只㑹得如此事又問物物具一太極則是¶
<pb:KR3a0059_WYG_001-26a>¶
　理無不全也曰以理言之則無不全以氣言之則不¶
　能無偏○性如日光人物所受之不同如隙竅之受¶
　先有大小也○人與物都一般者理也所以不同者¶
　心也人心虛靈包得許多道理過故無不通雖有氣¶
　質昏底亦可克治使明萬物之心便包許多道理不¶
　過大本論之其理則一纔禀於氣便有不同○問動¶
　物有知植物無知何也曰動物有血氣故能知植物¶
　雖不可言知然一般生意亦可見若戕賊之便枮悴¶
<pb:KR3a0059_WYG_001-26b>¶
　不悅懌亦似有知者○問理是人物同得於天者如¶
　物之無情者亦有理否曰固是有理如舟只可行之¶
　於水車只可行之於陸○孟子言人之所以異於禽¶
　獸者幾希庶民去之君子存之不知人何故與禽獸¶
　異又言犬之性猶牛之性牛之性猶人之性與不知¶
　人何故與牛犬異此兩處似欠一轉語須著說是形¶
　氣不同故性亦少異始得恐孟子見得人性同處自¶
　是分曉直截却於此似未甚察○問氣有清濁而理¶
<pb:KR3a0059_WYG_001-27a>¶
　則同如何曰理如寳珠在聖賢則如置在清水中其¶
　輝光自然發見在愚不肖則如置在濁水中須是澄¶
　去泥沙則光方可見至如萬物亦有此理只為氣昏¶
　塞如置寳珠於濁泥中不復可見○生之謂性生之¶
　理謂性○孟子以理言性告子以氣言性○問告子¶
　云云曰合下便是錯了他只是說生來精神魂魄凡¶
　動用處是性正如禪家說作用是性只說得箇形而¶
　下者故孟子闢之○釋氏云作用是性在目曰見在¶
<pb:KR3a0059_WYG_001-27b>¶
　耳曰聞在鼻齅香在口談論在手執捉在足運奔即¶
　告子生之謂性之說也且如手執捉若執刀妄亂殺¶
　人亦可謂性乎龜山舉龎居士云神通妙用運水搬¶
　柴以比徐行後長不知徐行後長方謂之弟疾行先¶
　長則為不弟如曰運水搬柴即是妙用則徐行疾行¶
　皆可謂之弟耶○告子說生之謂性二程都說他說¶
　得是只下面接得不是若如此說却如釋氏言作用¶
　是性乃是說氣質之性非性善之性○按程子曰告¶
<pb:KR3a0059_WYG_001-28a>¶
　子云生之謂性凡天地所生之物須是謂之性皆謂¶
　之性則可於中却分别牛之性馬之性是他便只道¶
　一般如釋氏說蠢動含靈皆有佛性如此則不可盖¶
　不以生之謂性為非故朱子云云其義益精矣¶
告子曰食色性也仁内也非外也義外也非内也¶
　朱子曰告子以人之知覺運動者為性故言人之甘¶
　食悅色者即其性故仁愛之心生於内而事物之宜¶
　由乎外學者但當用力於仁而不必求合於義也¶
<pb:KR3a0059_WYG_001-28b>¶
孟子曰何以謂仁内義外也曰彼長而我長之非有長¶
於我也猶彼白而我白之從其白於外也故謂之外也¶
曰異於白馬之白也無以異於白人之白也不識長馬¶
之長也無以異於長人之長與且謂長者義乎長之者¶
義乎¶
　張氏曰上異於二字宜衍李氏曰或有闕文焉今按¶
　白馬白人所謂彼白而我白之也長馬長人所謂彼¶
　長而我長之也白馬白人不異而長馬長人不同是¶
<pb:KR3a0059_WYG_001-29a>¶
　乃所謂義也義不在彼之長而在我長之之心則義¶
　之非外明矣¶
曰吾弟則愛之秦人之弟則不愛也是以我為悅者也¶
故謂之内長楚人之長亦長吾之長是以長為悅者也¶
故謂之外也¶
　言愛主於我故仁在内敬主於長故義在外¶
曰耆秦人之炙無以異於耆吾炙夫物則亦有然者也¶
然則耆炙亦有外與¶
<pb:KR3a0059_WYG_001-29b>¶
　言長之耆之皆出於心也林氏曰告子以食色為性¶
　故因其所明者而通之自篇首至此四章告子之辨¶
　屢屈而屢變其說以求勝卒不聞其能自反而有所¶
　疑也此正其所謂不得於言勿求於心者所以卒於¶
　鹵莽而不得其正也○飲食男女固出於性然告子¶
　以生為性則以性為止於是矣因此又生仁内義外¶
　之說正與佛者之言以作用為性義理為障者相類¶
　然孟子不攻其食色之云者使誠知義之非外則性¶
<pb:KR3a0059_WYG_001-30a>¶
　之不止於食色其有以察之矣○告子不知理之為¶
　性乃即人之身而指其能知覺運動者以當之所謂¶
　生者是也始而見其但能知覺運動非教不成故有¶
　把柳之譬既屈於孟子之言而病其說之偏於惡也¶
　則又繼而為湍水之喻以見其但能知覺運動而非¶
　有善惡之分又以孟子為未喻己之意也則又於生¶
　之謂性章極其立論之本意而索言之至於孟子折¶
　之則其說又窮而終莫悟其非也其以食色為言盖¶
<pb:KR3a0059_WYG_001-30b>¶
　猶生之云爾而公都子之所引又湍水之餘論也以¶
　是考之凡告子之論性其不外乎生之一字明矣但¶
　前此未有深究其弊者往往隨其所向各為一說以¶
　與之辨而不察其所以失之端獨在於此是以其說¶
　雖多而迄無一定之論也○告子只知有人心不知¶
　有道心故有食色性也及義外之說○南軒張氏曰¶
　食色固出於性然莫不有則焉今告子乃舉物而遺¶
　其則是固出於性無分於善不善之類也其說行則¶
<pb:KR3a0059_WYG_001-31a>¶
　天理不明而人欲莫之遏矣至於仁内義外之説其¶
　失又甚焉彼以為長之在人如白之在彼曾不知白¶
　之為色一定而不變而長之所宜則隨事而不同也¶
　若一槩而論則馬之長將亦無以異於人之長而可¶
　乎長雖在彼而長之者在我盖長之之理素具於此¶
　非因彼而有也有是性則具是理其輕重親疎小大¶
　逺近之宜固森然於秉彜之中而不可亂事物至於¶
　前者雖有萬之不同而有物必有則泛應曲酬各得¶
<pb:KR3a0059_WYG_001-31b>¶
　其當皆吾素有之義而非外取之此天所命也惟夫¶
　昧於天命而以天下之公理為有我之得私而始有¶
　義外之說孟子告之曰且謂長者義乎長之者義乎¶
　使思夫長之之為義則知義之非外矣而告子猶惑¶
　焉謂愛吾弟而不愛秦人之弟是以我為悅故曰仁¶
　内也長吾長而亦長楚人之長是以長為悅故曰義¶
　外也曾不知所以長之者非在我而何出哉故孟子¶
　復以嗜炙喻之同為炙也而所以嗜之則在我然則¶
<pb:KR3a0059_WYG_001-32a>¶
　以其在彼之同而謂嗜炙之為外可乎雖然長吾之¶
　長義也長楚人之長亦義也長則同而待吾兄與待¶
　楚人固有間矣其分之殊豈人之所能為哉觀告子¶
　義外之說固為不知義矣則其所謂仁内者亦烏知¶
　仁之所以為仁者哉彼徒以愛為仁而不知愛之施¶
　有差等固義之所存也徒以長為義而不知所以長¶
　者固仁之體也不知仁義而以論性宜乎莫適其指¶
　歸也¶
<pb:KR3a0059_WYG_001-32b>¶
孟季子問公都子曰何以謂義内也曰行吾敬故謂之¶
内也¶
　朱子曰所敬之人雖在外然知其當敬而行吾心之¶
　敬以敬之則不在外也¶
鄉人長於伯兄一歲則誰敬曰敬兄酌則誰先曰先酌¶
鄉人所敬在此所長在彼果在外非由内也¶
　此皆季子問公都子答而季子又言如此則敬長之¶
　心果不由中出也¶
<pb:KR3a0059_WYG_001-33a>¶
公都子不能答以告孟子孟子曰敬叔父乎敬弟乎彼¶
將曰敬叔父曰弟為尸則誰敬彼將曰敬弟子曰惡在¶
其敬叔父也彼將曰在位故也子亦曰在位故也庸敬¶
在兄斯須之敬在鄉人¶
　尸祭祀所主以象神雖子弟為之然敬之當如祖考¶
　也在位弟在尸位鄉人在賓客之位也庸常也斯須¶
　暫時也言因時制宜皆由中出也¶
季子聞之曰敬叔父則敬敬弟則敬果在外非由内也¶
<pb:KR3a0059_WYG_001-33b>¶
公都子曰冬日則飲湯夏日則飲水然則飲食亦在外¶
也¶
　此亦上章耆炙之意○范氏曰二章問答大指畧同¶
　皆反復譬喻以曉當世使明仁義之在内則知人性¶
　善而皆可為堯舜矣○南軒張氏曰季子不知性故¶
　於義内之說有疑焉公都子答以行吾敬故謂之内¶
　亦未為失也盖敬之所施各有攸當是乃義也然公¶
　都子未能本於性而論故聞季子先酌鄉人之論則¶
<pb:KR3a0059_WYG_001-34a>¶
　無以對之盖庸敬於兄義也以鄉人之長酌而先之¶
　亦義也可敬雖在彼而敬之者在我故孟子以弟為¶
　尸為比夫兄之當敬鄉人之酌當先與夫為尸者之¶
　當敬皆其理之素定而不易者也然則其為在内也¶
　明矣而季子猶惑焉盖以叔父與弟為在外而不知¶
　其義之存於内内外之本一也公都子盖有發於孟¶
　子之言故以冬日飲湯夏日飲水譬之盖冬之飲必¶
　湯夏之飲必水是乃義也而豈外乎哉¶
<pb:KR3a0059_WYG_001-34b>¶
公都子曰告子曰性無善無不善也¶
　朱子曰此亦生之謂性食色性也之意蘇氏胡氏之¶
　說盖如此¶
或曰性可以為善可以為不善是故文武興則民好善¶
幽厲興則民好暴¶
　此即湍水之說¶
或曰有性善有性不善是故以堯為君而有象以瞽瞍¶
為父而有舜以紂為兄之子且以為君而有微子啓王¶
<pb:KR3a0059_WYG_001-35a>¶
子比干¶
　韓子性有三品之說盖如此¶
今曰性善然則彼皆非與孟子曰乃若其情則可以為¶
善矣乃所謂善也¶
　情者性之動也人之情本但可以為善而不可以為¶
　惡則性之本善可知矣¶
若夫為不善非才之罪也¶
　才猶材質人之能也人有是性則有是才性既善則¶
<pb:KR3a0059_WYG_001-35b>¶
　才亦善人之為不善乃物欲陷溺而然非其才之罪¶
　也¶
惻隱之心人皆有之羞惡之心人皆有之恭敬之心人¶
皆有之是非之心人皆有之惻隱之心仁也羞惡之心¶
義也恭敬之心禮也是非之心智也仁義禮智非由外¶
鑠我也我固有之也弗思耳矣故曰求則得之舍則失¶
之或相倍蓰而無算者不能盡其才者也¶
　言四者之心人所固有但人自不思而求之耳所以¶
<pb:KR3a0059_WYG_001-36a>¶
　善惡相去之逺由不求不思而不能擴充以盡其才¶
　也前篇言是四者為仁義禮智之端而此不言端者¶
　彼欲其擴而充之此直因用以著其本體故言有不¶
　同耳¶
詩曰天生蒸民有物有則民之秉彜好是懿徳孔子曰¶
為此詩者其知道乎故有物必有則民之秉彜也故好¶
是懿徳¶
　有物必有法如有耳目則有聰明之徳有父子則有¶
<pb:KR3a0059_WYG_001-36b>¶
　慈孝之心是民所秉執之常性也故人之情無不好¶
　此懿徳者以此觀之則人性之善可見而公都子所¶
　問之三說皆不辨而自明矣程子曰性即理也理則¶
　堯舜至於塗人一也才禀於氣氣有清濁禀其清者¶
　為賢禀其濁者為愚學而知之則氣無清濁皆可至¶
　於善而復性之本湯武身之是也孔子所言下愚不¶
　移者則自暴自棄之人也今按程子所說才字與孟¶
　子本文小異盖孟子專以其發於性者言之故以為¶
<pb:KR3a0059_WYG_001-37a>¶
　才無不善程子兼指其禀於氣者言之則人之才固¶
　有昏明强弱之不同矣所謂氣質之性是也二說雖¶
　殊各有所當然以事理考之程子為宻盖氣質所禀¶
　雖有不善而不害性之本善性雖本善而不可以無¶
　省察矯揉之功學者所當深玩也○告子曰性無善¶
　無不善非惟無不善并善亦無之謂性中無惡則可¶
　謂無善則性果何物○性既善才亦可為善今乃至¶
　於為不善非是才如是乃是我使才如此故曰非才¶
<pb:KR3a0059_WYG_001-37b>¶
　之罪○問孟子言情才皆善如何曰情本自善其發¶
　也未有染汙何嘗不善才只是資質亦無不善譬物¶
　之白者未染時只是白也○人皆有許多才聖人却¶
　做許多事我不能做得些子出故孟子謂或倍蓰而¶
　無算者不能盡其才者也○不能盡其才謂發得畧¶
　好便自阻隔了不順他道理做去○論情可為善因¶
　曰李翺論復性則是滅情以復性則非情如何可滅¶
　此乃釋氏之說陷於其中不自知○理純而氣雜理¶
<pb:KR3a0059_WYG_001-38a>¶
　精一故純氣粗故雜○胡氏說性不可以善言本然¶
　之性其尊無對纔說善時便與惡對非本然之性矣¶
　孟子道性善非是說性之善只是贊歎之辭某嘗辨¶
　之本然之性固渾然至善無惡可對此天之賦予然¶
　也然行之在人則有善有惡行得善者即本然之性¶
　豈可謂善者非本然之性乎若如其言有本然之性¶
　又有善惡相對之性則是有兩性矣其得於天者此¶
　性也行得善者亦此性也只是纔有箇行得善底便¶
<pb:KR3a0059_WYG_001-38b>¶
　有箇不善底所以善惡須着對說不是元有箇惡在¶
　裏與之為對只是行得錯底便流入於惡爾然文定¶
　之說又得於龜山龜山得之東林揔老揔極聰明龜¶
　山嘗問孟子道性善是否揔曰是又問性豈可以善¶
　惡言揔曰本然之性不與惡對㧾之言本未有病盖¶
　本然之性是本無惡及至文定父子遂分成兩截說¶
　善底不是性若善底非本然之性却那處得這善來¶
　既以善為贊歎之詞便是性本善矣若非性善何贊¶
<pb:KR3a0059_WYG_001-39a>¶
　歎之有二蘇論性亦是如此嘗言孟子道性善猶云¶
　火之能熟物也荀卿言性惡猶云火之能焚物也龜¶
　山反其說而辨之曰火之所以能熟物者以其能焚¶
　故耳若火不能焚物何從熟蘇氏論性自堯舜至孔¶
　子不得已而命之且寄之曰中曰一未嘗分善惡言¶
　也自孟子道性善而一與中始支矣更不㸔道理只¶
　認說得行底便是諸胡之說亦然知言論性曰不可¶
　以善惡辨不可以是非分既無善惡又無是非則是¶
<pb:KR3a0059_WYG_001-39b>¶
　告子湍水之說爾○問知言萬事萬物性之質也如¶
　何曰此未有害最是好惡性也大錯○五峯言天命¶
　不囿於善不可以人欲對天理固無對然有人欲即¶
　天理便不得不與人欲相為消長善亦本無對然既¶
　有惡則善便不得不與惡對為盛衰且謂天命不囿¶
　於物可也謂其不囿於善則不知天之所以為天矣¶
　謂惡不足以言性可也謂善不足以言性則不知善¶
　之所從來矣○好善而惡惡人之性也為有善惡故¶
<pb:KR3a0059_WYG_001-40a>¶
　有好惡君子順其性小人拂其性五峯言好惡性也¶
　君子好惡以道小人好惡以欲是好人之所惡惡人¶
　之所好亦是性也而可乎或問天理人欲同體異用¶
　同行異情之說如何先生曰當然之理人合恁地底¶
　便是體故仁義禮智為體如五峯之說則仁與不仁¶
　義與不義禮與無禮智與無智皆是性非小失也性¶
　中只有天理無人欲謂之同體可乎若如此則是性¶
　可以為善亦可以為惡也同行異情盖亦有之如口¶
<pb:KR3a0059_WYG_001-40b>¶
　之於味目之於色耳之於聲鼻之於臭四肢之於安¶
　佚聖人與常人皆如此是同行也然聖人之情不溺¶
　於此所以與常人異耳○龜山云天命之謂性人欲¶
　非性也胡氏不取其說是以人欲為性矣此其甚差¶
　者也○又白雲郭氏言性善之善非善惡之善先生¶
　謂極本窮源之善與善惡末流之善非有二也但以¶
　其發與未發言之有不同耳盖未發之前只有此善¶
　而其發為善惡之善者亦此善也既發之後乃有不¶
<pb:KR3a0059_WYG_001-41a>¶
　善以雜焉而其所謂善者即極本窮源之發耳○南¶
　軒張氏曰善者性也能為善者才也¶
孟子曰形色天性也惟聖人然後可以踐形¶
　朱子曰人之有形有色無不各有自然之理所謂天¶
　性也踐如踐言之踐盖衆人有是形而不能盡其理¶
　故無以踐其形惟聖人有是形而又能盡其理然後¶
　可以踐其形而無歉也○程子曰此言聖人盡得人¶
　道而能充其形也盖人得天地正氣而生與萬物不¶
<pb:KR3a0059_WYG_001-41b>¶
　同既為人須盡得人理然後稱其名衆人有之而不¶
　知賢人踐之而未盡能充其形惟聖人也楊氏曰天¶
　生蒸民有物有則物者形色也則者性也各盡其則¶
　則可以踐形也○南軒張氏曰有是形者皆可以踐¶
　形其曰可以者猶言事親若曾子可也言至於聖人¶
　而適得為能踐其形也然則有是形者皆可以為聖¶
　人其不為聖人者以其不能踐之故耳¶
周子曰無極而太極¶
<pb:KR3a0059_WYG_001-42a>¶
　朱子曰上天之載無聲無臭而實造化之樞紐品彚¶
　之根柢也故曰無極而太極非太極之外復有無極¶
　也○大傳云大極者何也即兩儀四象八卦之理具¶
　於三者之先而蘊於三者之内者也正以其究竟至¶
　極無名可名故特謂之太極猶曰舉天下之極無加¶
　此云耳○大傳既云形而上者謂之道矣而又曰一¶
　隂一陽之謂道此豈直以一隂一陽為形而上者哉¶
　正所以見一隂一陽雖屬形器然其所以一隂一陽¶
<pb:KR3a0059_WYG_001-42b>¶
　是乃道體之所為也故語道體之至極則謂之太極¶
　語太極之流行則謂之道雖有二名初無兩體周子¶
　所以謂之無極正以其無方所無形狀以為在無物¶
　之前而未嘗不立於有物之後以為在隂陽之外而¶
　未嘗不行乎隂陽之中以為通貫全體無乎不在則¶
　又初無聲臭影響之可言也今乃深詆無極之不然¶
　則是直以太極為有形狀有方所矣○以其無器與¶
　形而具天地萬物之理故曰無極而太極以其具天¶
<pb:KR3a0059_WYG_001-43a>¶
　地萬物之理而無器與形故曰太極本無極○天地¶
　之間只有動靜兩端循環不已更無餘事此之謂易¶
　而其動其靜則必有所以動靜之理焉是則所謂太¶
　極者也聖人既指其實而名之周子又為圖以象之¶
　其所以發明表著可謂無餘蘊矣原極之所以得名¶
　盖取樞極之義聖人謂之太極者所以指夫天地萬¶
　物之根也周子因之而又謂之無極者所以著夫無¶
　聲無臭之妙也然曰無極而太極太極本無極則非¶
<pb:KR3a0059_WYG_001-43b>¶
　無極之後别生太極而太極之上先有無極也又曰¶
　五行隂陽隂陽太極則非太極之後别生二五而二¶
　五之上先有太極也以至於成男成女化生萬物而¶
　無極之妙盖未始不在是焉此一圖之綱領大易之¶
　遺意與老子所謂物生於有有生於無而以造化為¶
　真有始終者正南北矣○又云老氏之言有無以有¶
　無為二周子之言有無以有無為一○太極只是天¶
　地萬物之理在天地則天地中有太極在萬物則萬¶
<pb:KR3a0059_WYG_001-44a>¶
　物中各有太極未有天地之先畢竟先有此理○或¶
　云太極便是人心之至理先生曰事事物物皆有箇¶
　極是道理之極至或曰如君之仁臣之敬便是先生¶
　曰此是一事一物之極總天地萬物之理便是太極¶
　○無極是有理而無形如性何嘗有形○太極只是¶
　極至周子恐人道太極有形故曰無極是無形之中¶
　有箇至極之理○太極不是别為一物即隂陽而在¶
　隂陽即五行而在五行即萬物而在萬物只是一箇¶
<pb:KR3a0059_WYG_001-44b>¶
　理而已○太極是箇極好至善底道理○無極而太¶
　極人都想像有箇光明閃鑠底物在那裏却不知本¶
　是說無這物事只有箇理能如此動靜而已○上天¶
　之載云云是就有中說無無極而太極是就無中說¶
　有南軒張氏曰太極所以形性之妙也若只曰性而¶
　不曰太極則只去未發上認之不見功用曰太極則¶
　性之妙都見矣體用一源顯㣲無間其太極之蘊歟¶
　○無極而太極猶言莫之為而為¶
<pb:KR3a0059_WYG_001-45a>¶
太極動而生陽動極而静静而生隂静極復動一動一¶
静互為其根分隂分陽兩儀立焉¶
　太極之有動静是天命之流行也其動也誠之通也¶
　繼之者善萬物之所資以始者也其静也誠之復也¶
　成之者性萬物各正其性命也動極而静静極復動¶
　一動一静互為其根命之所以流行而不已也動而¶
　生陽静而生隂分陰分陽兩儀立焉分之所以一定¶
　而不移也盖太極者本然之妙也動静者所乗之機¶
<pb:KR3a0059_WYG_001-45b>¶
　也太極形而上之道隂陽形而下之器也是以自其¶
　著者而觀之則動静不同時隂陽不同位而太極無¶
　不在焉自其㣲者而觀之則冲漠無朕而動静隂陽¶
　之理已悉具於其中矣雖然推之於前而不見其始¶
　之合引之於後而不見其終之離也故程子曰動静¶
　無端隂陽無始非知道者孰能識之○問太極動而¶
　生陽静而生隂見得理先而氣後曰二者有則俱有¶
　問未有一物之時如何曰是有天下公共之理未有¶
<pb:KR3a0059_WYG_001-46a>¶
　一物不具是理○問太極之有動静是静先動後否¶
　曰一動一靜循環無端無静不成動無動不成静譬¶
　如鼻息無時不嘘無時不吸吸盡則生噓噓盡則生¶
　吸理自如此○太極動而生陽是且從動處說起其¶
　實動前是静静前又是動如晝而夜夜而晝晝前已¶
　有夜夜前已有晝○動静無端隂陽無始本不可以¶
　先後言然就中間截斷言之則亦不得不言其有先¶
　後也如太極動而生陽則其未斷之前固已嘗静矣¶
<pb:KR3a0059_WYG_001-46b>¶
　静極復動則已静之後固必有動矣就此㸔又有先¶
　後也○當初元無一物只有此理有此理便㑹動而¶
　生陽静而生隂静極復動動極復静循環流轉其實¶
　理無窮氣亦與之無窮自有天地便只是這物事在¶
　這裏流轉一日有一日之運一月有一月之運一嵗¶
　有一嵗之運都只是這箇物事衮衮將去如水車相¶
　似一箇起一箇倒一箇上一箇下如人不語則嘿不¶
　嘿則語中間更無空缺處○太極動而生陽静而生¶
<pb:KR3a0059_WYG_001-47a>¶
　隂不是動後方生陽盖才動便屬陽静便屬隂○隂¶
　陽動静以大體言則春夏是動屬陽秋冬是静屬隂¶
　就一日言之晝陽而動夜隂而静就一時一刻言之¶
　無時而不動静無時而無隂陽曰隂陽無處無之横¶
　㸔竪㸔皆可見横㸔則左陽而右陰竪㸔則上陽而¶
　下隂仰手則為陽覆手則為隂向明處為陽背明處¶
　為隂正䝉云隂陽之氣循環迭至聚散相盪升降相¶
　求絪蘊相揉相兼相制欲一之不能盖謂是也○動¶
<pb:KR3a0059_WYG_001-47b>¶
　而生陽元未有物且是如此動盪所謂化育流行也¶
　静而生隂隂主凝然後萬物各正性命○太極未動¶
　之前便是隂静隂静之中自有陽之根陽動之中又¶
　有隂之根動所以必静者根乎隂故也静所以必動¶
　者根乎陽故也○問如何是所乗之機曰理撘於氣¶
　而行○太極理也動静氣也氣行則理亦行二者常¶
　相依而未嘗相離也○圖解云動静者所乗之機識¶
　者謂此語最精盖太極是理隂陽是氣理無形而氣¶
<pb:KR3a0059_WYG_001-48a>¶
　有迹氣既有動静則所載之理亦安得無動静○隂¶
　陽有个流行底有个定位底一動一静互為其根是¶
　流行底寒暑往来是也分隂分陽兩儀立焉是定位¶
　底天地四方是也易有兩義一是變易便是流行底¶
　一是交易便是對待底○問太極是理理不可以動¶
　静言惟動而生陽静而生隂理寓於氣不能無動静¶
　所乗之機乗載之乗其動静者乃乗載在氣上不覺¶
　動了静静了又動先生曰然○自見在事物觀之則¶
<pb:KR3a0059_WYG_001-48b>¶
　隂陽函太極推其本則太極生隂陽○南軒張氏曰¶
　太極函動静之理者也有體必有用太極之動始而¶
　亨也動極而静利而貞也動静之端立則隂陽之形¶
　著矣一動一静互為其根動為静之根而静復為動¶
　之根非動之能生静静之能生動動而静静而動兩¶
　端相感太極之道然也故曰一闔一闢謂之變往来¶
　不窮謂之通語其體則無極而太極㝠漠無朕而動¶
　静隂陽之理無不具於其中循其用則動静之為隂¶
<pb:KR3a0059_WYG_001-49a>¶
　陽者闔闢往来變化萬物而太極之體各全其形器¶
　之内此易之所以為易也¶
陽變隂合而生水火木金土五氣順布四時行焉¶
　有太極則一動一静而兩儀分有隂陽則一變一合¶
　而五行具然五行者質具於地而氣行於天者也以¶
　質而語其生之序則曰水火木金土而水木陽也火¶
　金隂也以氣而語其行之序則曰木火土金水而木¶
　火陽也金水隂也又統而言之則氣陽而質隂也又¶
<pb:KR3a0059_WYG_001-49b>¶
　錯而言之則動陽而静隂也盖五行之變至於不可¶
　勝窮然無適而非隂陽之道至其所以為隂陽者則¶
　又無適而非太極之本然也○水陰根陽火陽根隂¶
　錯綜而生其端乃天一生水地二生火天三生木地¶
　四生金其運行處則水生木木生火火生土土生金¶
　金又生水循環相生○陽變隂合初生水火水火氣¶
　也流動閃爍其體尚虛其成形猶未定次生木金則¶
　確然有定形矣○問陽變隂合如何曰陽動而隂隨¶
<pb:KR3a0059_WYG_001-50a>¶
　之¶
五行一隂陽也隂陽一太極也太極本無極也五行之¶
生也各一其性¶
　五行具則造化發育之具無不備矣故又即此而推¶
　本之以明其渾然一體莫非無極之妙而無極之妙¶
　亦未嘗不各具於一物之中也盖五行異質四時異¶
　氣而皆不能外乎隂陽隂陽異位動静異時而皆不¶
　能離乎太極至其所以為太極者又初無聲臭之可¶
<pb:KR3a0059_WYG_001-50b>¶
　言是性之本體然也天下豈有性外之物哉然五行¶
　之生隨其氣質而所禀不同所謂各一其性也各一¶
　其性則渾然太極之全體無不各具於一物之中而¶
　性之無所不在又可見矣¶
無極之真二五之精妙合而凝乾道成男坤道成女二¶
氣交感化生萬物萬物生生而變化無窮焉¶
　夫天下無性外之物而性無不在此無極二五所以¶
　混融而無間者也所謂妙合者也真以理言無妄之¶
<pb:KR3a0059_WYG_001-51a>¶
　謂也精以氣言不二之名也凝者聚也氣聚而成形¶
　也盖性為之主而隂陽五行為之經緯錯綜又各以¶
　類凝聚而成形焉陽而健者成男則父之道也隂而¶
　順者成女則母之道也是人物之始以氣化而生者¶
　也氣聚成形則形交氣感遂以形化而人物生生變¶
　化無窮矣自男女而觀之則男女各一其性而男女¶
　一太極也自萬物而觀之則萬物各一其性而萬物¶
　一太極也盖合而言之萬物統體一太極也分而言¶
<pb:KR3a0059_WYG_001-51b>¶
　之一物各具一太極也○太極便是性動静隂陽是¶
　心水火木金土是仁義禮智信化生萬物是萬事又¶
　云無極之真二五之精妙合而凝此數句甚妙是氣¶
　與理合而成性也○南軒張氏曰非無極之真為一¶
　物與二五之精相合也言無極之真未嘗不存其中¶
　也○愚按氣化形化本程子說當考¶
惟人也得其秀而最靈形既生矣神發知矣五性感動¶
而善惡分萬事出矣¶
<pb:KR3a0059_WYG_001-52a>¶
　人物之生莫不有太極之道焉然隂陽五行氣質交¶
　運而人之所禀獨得其秀故其心為最靈而有以不¶
　失其性之全所謂天地之心而人之極也然形生於¶
　隂神發於陽五常之性感物而動而五性之殊分為¶
　萬事矣○問五行之生各一其性五性感動而善惡¶
　分此性字是其氣禀言之否曰性離氣禀不得有氣¶
　禀性方存在裏面無氣則性亦無所寄矣¶
聖人定之以中正仁義¶
<pb:KR3a0059_WYG_001-52b>¶
　聖人之道仁義中正而已矣¶
而主靜¶
　無欲故靜¶
立人極焉¶
　此言聖人全動靜之徳而常本於靜也盖人禀隂陽¶
　五行之秀氣以生而聖人之生又得其秀之秀者是¶
　以其行之也中其處之也正其發之也仁其裁之也¶
　義盖一動一静莫不有以全夫太極之道而無所虧¶
<pb:KR3a0059_WYG_001-53a>¶
　焉則向之欲動情勝利害相攻者於此乎定矣然静¶
　者誠之復而性之貞也茍非此心寂然無欲而靜則¶
　亦何以酧酢事物之變而一天下之動哉故聖人中¶
　正仁義動靜周流而其動也必主乎静此其所以成¶
　位乎中而天地日月四時鬼神有所不能違也盖必¶
　體立而後用有以行故程子論乾坤動静而曰不專¶
　一則不能直遂不翕聚則不能發散亦此意爾○問¶
　何故不言禮智而言中正曰中正字尤切又曰中正¶
<pb:KR3a0059_WYG_001-53b>¶
　二字較有力○中者禮之極正者智之極伊川解貞¶
　字謂正而固也一正字未盡必兼固字所謂智之實¶
　知斯二者弗去是也知是端的真知恁地便是正弗¶
　去便是固所以正字較親切○知是非之正為智故¶
　通書以正為智○主静者主正與義也正義便是利¶
　貞中是亨仁是元○問聖人定之以中正仁義曰本¶
　無先後此四字配金木水火而言中有禮底道理正¶
　有智底道理如乾之元亨利貞元即仁亨即中利即¶
<pb:KR3a0059_WYG_001-54a>¶
　義貞即正皆是此理至於主静是以正與義為體中¶
　與仁為用聖人只是主静自有動底道理○中正仁¶
　義四者常在這裏流轉然常靠着箇静做本若無夜¶
　則做得晝不分曉若無秋冬則做得春夏不長茂如¶
　人終日應接須少休歇便精神較健如生物而無冬¶
　只管一向生去元氣也有竭時中仁是動正義是静¶
　通書都是恁地說如云禮先而樂後○且如四時有¶
　秋冬收歛則春夏方能生長若只管生長將去却有¶
<pb:KR3a0059_WYG_001-54b>¶
　甚了期便有許多元氣故復見天地之心這便是静¶
　後見得動恁地好○主静㸔夜氣一章可見○問無¶
　欲故静曰欲動情勝則不能静○聖人定之以中正¶
　仁義而主静正是要人静定其心自作主宰程子又¶
　恐只管静去遂與事物不交渉却說个敬云敬則自¶
　虛静須是如此做工夫○愚按自五性感動而善惡¶
　分萬亊出人心之太極始不能自保矣於是聖人定¶
　之以中正仁義而主静所以立在人之太極此中庸¶
<pb:KR3a0059_WYG_001-55a>¶
　所謂修道之教也中正者太極之全仁義者太極之¶
　分程子嘗謂中者天下之大本天地間亭亭當當直¶
　上直下之正理此盖以形性之本體故愚敢以中正¶
　為太極之全也聖人之道其體配太極其用配隂陽¶
　以此立道垂教而使天下之人一惟中正仁義是趨¶
　而向之擾擾不齊者於是乎定矣本文言中正仁義¶
　者太極隂陽也本註言仁義中正者隂陽太極也體¶
　用互舉其㫖明矣然仁義性也謂之用可乎盖自性¶
<pb:KR3a0059_WYG_001-55b>¶
　情言之則仁義其體而四端其用也自太極言之則¶
　仁義為五行之性而屬乎用矣¶
君子修之吉小人悖之凶¶
　聖人太極之全體一動一静無適而非中正仁義之¶
　極盖不假修為而自然也未至此而修之君子之所¶
　以吉也不知此而悖之小人之所以凶也修之悖之¶
　亦在乎敬肆之間而已矣敬則欲寡而理明寡之又¶
　寡以至於無則静虛動直而聖可學矣¶
<pb:KR3a0059_WYG_001-56a>¶
故曰立天之道曰隂與陽立地之道曰柔與剛立人之¶
道曰仁與義又曰原始反終故知死生之說¶
　隂陽成象天道之所以立也剛柔成質地道之所以¶
　立也仁義成徳人道之所以立也道一而已隨事著¶
　見故有三才之别而於其中又各有體用之分焉其¶
　實則一太極也陽也剛也仁也物之始也隂也柔也¶
　義也物之終也能原其始而知所以生則反其終而¶
　知所以死矣此天地之間綱紀造化流行古今不言¶
<pb:KR3a0059_WYG_001-56b>¶
　之妙聖人作易其大意盖不出此故引之以證其說¶
大哉易也斯其至矣¶
　易之為書廣大悉備然語其至極則此圖盡之其㫖¶
　豈不深哉抑嘗聞之程子昆弟之學於周子也周子¶
　手是圖以授之程子之言性與天道多出於此然卒¶
　未嘗明以此圖示人是則必有微意焉學者亦不可¶
　不知也¶
通書曰誠者聖人之本¶
<pb:KR3a0059_WYG_001-57a>¶
　朱子曰誠者至實而無妄之謂天所賦物所受之正¶
　理也人皆有之而聖人之所以聖者無他焉以其獨¶
　能全此而已此書與太極圖相表裏誠即所謂太極¶
　也¶
大哉乾元萬物資始誠之源也乾道變化各正性命誠¶
斯立焉純粹至善者也故曰一隂一陽之謂道繼之者¶
善也成之者性也元亨誠之通利貞誠之復大哉易也¶
性命之源乎¶
<pb:KR3a0059_WYG_001-57b>¶
　言乾道之元萬物所取以為始者乃實理流出以賦¶
　於人之本如水之有源即圖之陽動也乾道變化而¶
　萬物各得受其所賦之正則實理於是而各為一物¶
　之主矣即圖之隂静也純不雜也粹無疵也言天之¶
　所賦物之所受皆天理之本然無不善之雜也隂陽¶
　氣也形而下者也所以一隂一陽者理也形而上者¶
　也道即理之謂也繼之者氣之方出而未有所成之¶
　謂也善則理之方行而未有所立之名也陽之屬也¶
<pb:KR3a0059_WYG_001-58a>¶
　誠之源也成則物之已成性則理之已立者也隂之¶
　屬也誠之立也元始亨通利遂貞正乾之四徳也通¶
　者方出而賦於物善之繼也復者各得而藏於已性¶
　之成也此於圖已為五行之性矣¶
又曰二氣五行化生萬物五殊二實二本則一是萬為¶
一一實萬分萬一各正小大有定¶
　朱子曰二氣五行天之所以賦授萬物而生之者也¶
　自其末以緣本則五行之異本二氣之實二氣之實¶
<pb:KR3a0059_WYG_001-58b>¶
　又本一理之極是合萬物而言之為一太極而已也¶
　自其本而之末則一理之實而萬物分之以為體故¶
　萬物之中各有一太極而小大之物莫不各有一定¶
　之分也○問如此說則是太極有分裂乎曰本只是¶
　一太極而萬物各有禀受又自各全其一太極爾如¶
　月在天只一而已及散在江湖則隨處而見不可謂¶
　月分也又云所謂分以為體不是割成片去只如月¶
　映萬川相似¶
<pb:KR3a0059_WYG_001-59a>¶
程子曰性即理也¶
　全文見孟子道性善註○朱子曰伊川此語自孔孟¶
　後無人見得到此便是千萬世說性之根基真有功¶
　於聖門○昔人言性惡善惡混都是不曾識性性只¶
　是天理天理又那得有惡○理是天地間公共之理¶
　人禀得便為我所有○性是天成許多道理¶
張子曰乾稱父坤稱母予兹藐焉乃混然中處¶
　朱子曰天陽也以至健而位乎上父道也地隂也以¶
<pb:KR3a0059_WYG_001-59b>¶
　至順而位乎下母道也人禀氣於天賦質於地以藐¶
　然之身混合無間而位乎中子道也然不曰天地而¶
　曰乾坤者天地其形體也乾坤其性情也乾者健而¶
　無息之謂萬物之所資以始者也坤者順而有常之¶
　謂萬物之所資以生者也是乃天地之所以為天地¶
　而父母乎萬物者故啟而言之¶
故天地之塞吾其體天地之帥吾其性¶
　乾陽坤隂此天地之氣塞乎兩間而人物所資以為¶
<pb:KR3a0059_WYG_001-60a>¶
　體者也故曰天地之塞吾其體乾健坤順此天地之¶
　志為氣之帥而人物所得以為性者也故曰天地之¶
　帥吾其性深察乎此則父乾母坤混然中處之實可¶
　見矣○問西銘之義曰𦂳要血脉盡在其體其性二¶
　句¶
民吾同胞物吾與也¶
　人物並生於天地之間其所質以為體者皆天地之¶
　塞其所得以為性者皆天地之帥也然體有偏正之¶
<pb:KR3a0059_WYG_001-60b>¶
　殊故其於性也不無明暗之異惟人也得其形氣之¶
　正是以其心最靈而有以通乎性命之全體於並生¶
　之中又為同類而最貴焉故曰同胞則其視之也皆¶
　如已之兄弟矣物則得夫形氣之偏而不能通乎性¶
　命之全故與我不同類而不若人之貴然原其體性¶
　之所自是亦本之天地而未嘗不同也故曰吾與則¶
　其視之也亦如已之儕輩矣惟同胞也故以天下為¶
　一人如下文之云惟吾與也故凡有形於天地之間¶
<pb:KR3a0059_WYG_001-61a>¶
　者若動若植有情無情莫不有以若其性遂其宜焉¶
　此儒者之道所以必至於参天地贊化育然後為功¶
　用之全而非有所强於外也○西銘全文見傳道篇¶
　今摘其首章論體性之所自出者載於此昔游先生¶
　見西銘即渙然不逆於心曰此中庸之理也明道先¶
　生稱其能求之語言之外近世學者或未喻其㫖愚¶
　謂中庸綱領在性道教三言而終篇之義無非教人¶
　以全天命之性西銘綱領亦止在其體其性之二言¶
<pb:KR3a0059_WYG_001-61b>¶
　也¶
　¶
　¶
　¶
　¶
　¶
　¶
　西山讀書記卷一¶
